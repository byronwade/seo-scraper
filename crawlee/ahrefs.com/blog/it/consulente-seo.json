{
  "url": "https://ahrefs.com/blog/it/consulente-seo/",
  "slug": "consulente-seo",
  "title": "Vuoi Assumere un Consulente SEO? Ecco 9 Domande Da Fare",
  "description": "Il compito di un consulente SEO è creare e gestire attività SEO per migliorare le prestazioni di un sito sui motori di ricerca. Scopri come trovare quello giusto.",
  "content": "Michal Pecánek Marketer e scrittore di contenuti ad Ahrefs. Appassionato di SEO, aviazione, profumi, sushi e tacos. Contenuti Il compito di un consulente SEO è creare e gestire attività SEO per migliorare le prestazioni di un sito sui motori di ricerca. Lo scopo finale è l’aumento delle entrate dell’azienda.Assumere un ottimo consulente SEO può far crescere vertiginosamente la tua attività dal momento che la ricerca organica è la principale fonte di traffico per molti siti. Al contrario, sbagliare persona può causare danni che potrebbero richiedere molto tempo prima di essere risolti.Allora come distinguere chi è davvero bravo da chi non lo è? Poni ai tuoi candidati le seguenti nove domande per fare la scelta migliore:Quali sono i tuoi successi più importanti?Cosa sai fare meglio?Quanto può influire il tuo lavoro sulla mia attività?Garantisci i risultati del tuo lavoro SEO?Qual è il tuo approccio alle linee guida SEO di Google?Quali strumenti SEO usi e come li usi?Come strutturi i tuoi report SEO?Quali sono le tue tariffe?Come gestisci il passaggio di consegne quando il lavoro è terminato?Vediamole nel dettaglio per prepararti alle risposte dei tuoi candidati.Quali sono i tuoi successi più importanti?Ci sono tre modi per trovare un potenziale consulente SEO:Una referenza;Presenza online e offline;Contatto diretto con offerta di servizi.Se hai una referenza, e ti fidi davvero della persona che consiglia il consulente, puoi saltare la maggior parte delle domande presenti in questo articolo. Tuttavia, se ti trovi nella seconda o nella terza condizione, la prima cosa da fare è concentrarti sui successi di un candidato. E a volte può essere complicato, poiché le persone generalmente si presentano nel miglior modo possibile.Che cosa c’è di complicato in questo caso? Vediamo un esempio concreto. L’anno scorso mi è stato chiesto di condurre un seminario SEO per una delle società di contabilità più importanti nel mondo. Se avessi accettato, avrei potuto inserire il loro logo sul mio sito web e avrei potuto dire di avere l’azienda in questione tra i miei clienti. Questo è tecnicamente vero ma anche ingannevole (se non altro per quanto riguarda la mia esperienza nell’ambito della consulenza SEO).Tutti i consulenti SEO dovrebbero poter dire quali sono i siti su cui lavorano. La maggior parte elenca alcuni clienti sui propri siti ma queste informazioni non sono quasi mai seguite da testimonianze o casi di studio relative alle prestazioni della persona in oggetto. Per questo motivo, se in fase di valutazione ti mancano queste informazioni, puoi sempre ottenerle prima di parlare con il potenziale consulente.Puoi aprire il Site Explorer di Ahrefs e controllare il grafico del traffico organico nella panoramica per il sito su cui il consulente dice di aver lavorato o su cui sta lavorando:Se vedi una tendenza al rialzo, allora è un buon primo segno. Ma è sempre bene discutere di siti e statistiche con la persona che stai intervistando perché potrà dirti quali soni i periodi durante i quali ha lavorato per un determinato cliente e persino fornire grafici e numeri.A volte, non vedrai molta crescita o potresti mettere in dubbio le prestazioni. Lascia che il consulente giustifichi i suoi risultati. La SEO è un gioco a lungo termine e raramente si osservano cambiamenti significativi nel traffico organico nei primi mesi di collaborazione.Cosa sai fare meglio?Non esiste un consulente SEO che sappia fare tutto, indipendentemente dal cliente. Cerca invece di trovare la persone che meglio si adatta alla tua attività.Ad esempio, io rifiuto tutte le offerte che riguardano l’e-commerce. La SEO per e‑commerce è una categoria a sé stante. Non l’ho mai fatto e ci sono molti altri consulenti che possono fare un lavoro migliore a tariffe più convenienti. Ho sempre lavorato per aziende SaaS ed è qui che posso dare il massimo valore.Oltre a una conoscenza generale del marketing, un consulente SEO dovrebbe essere bravo in tutte le discipline SEO (on-page, off-page e tecnico). Tuttavia, pochissimi riescono ad essere esperti in tutto e non è nemmeno necessario che lo siano. Alcuni consulenti si concentrano solo su un’area, come la link building o la SEO tecnica, massimizzando e migliorando i loro punti di forza e offrendo un servizio di nicchia. È una buona cosa.Questa domanda aiuta semplicemente entrambe le parti a capire se le tue esigenze e le conoscenze ed esperienze del candidato o della candidata possono sposarsi meglio.Quanto può influire il tuo lavoro sulla mia attività?Ci sono alcuni fattori che entrano in gioco per stimare il potenziale impatto della SEO sulla tua attività:Potenziale traffico organico: c’è un’elevata richiesta nella categoria della tua attività?Strategia di marketing: quanto importante è la ricerca organica rispetto agli altri canali di marketing?Risorse per gli sviluppatori: i tuoi sviluppatori hanno lo spazio per implementare le modifiche richieste in modo tempestivo?Creatori di contenuti: hai un team in grado di produrre contenuti SEO? In caso negativo, hai il budget necessario per assumere freelance?Risorse Link Building/PR: hai a disposizione una persona che si occupa di link building e/o di PR? Se no, puoi permetterti di assumerli?Un buon consulente dovrebbe valutare tutti questi fattori quando si parla del potenziale impatto del suo lavoro. Per essere chiari, non aspettarti che il consulente ti dia alcun numero. Per ora, il tuo obiettivo è raggiungere un accordo sul fatto che investire nella SEO sia la scelta giusta.Puoi garantire i risultati del tuo lavoro SEO?Se un consulente SEO garantisce che il suo lavoro porterà alle stelle il tuo traffico organico, scappa. Sì, scappa.Nonostante la bravura, un consulente SEO non può garantire alcun risultato. Ci sono così tante variabili in gioco (fattori di ranking) che è impossibile farlo. Se stai assumendo qualcuno per avere un impatto positivo, c’è un’alta probabilità che un buon consulente ti porti risultati abbastanza rapidamente ma non è mai sicuro al 100%, e spesso dovrai aspettare tanti mesi prima di vedere risultati positivi.Ecco un altro esempio. Mi sono occupato di consulenza per un sito web. Il traffico non è aumentato dopo essere stato gravemente colpito da un update dell’algoritmo di Google nonostante la presenza di ottimi consulenti SEO. Ho trovato nuove opportunità e ho aiutato a sistemare delle cose. Ma non posso attribuire alcun successo a questi sforzi perché ci sono voluti altri sei mesi prima che il traffico organico tornasse ad avere un aspetto accettabile:Un esempio estremo di sito web che è stato gestito da bravissimi consulenti SEO ma ha visto migliorare il proprio traffico organico solo dopo molto tempo. Screenshot dal report Overview 2.0 nel Site Explorer di Ahrefs.A proposito, l’aumento del traffico è avvenuto dopo un altro aggiornamento dell’algoritmo. Noi consulenti SEO abbiamo fatto un buon lavoro. Ci è voluto solo molto tempo prima che i risultati arrivassero (quasi due anni in questo caso).Qual è il tuo approccio alle linee guida SEO di Google?Non c’è una risposta giusta a questa domanda. Ma chi tende ad estremizzare (fare tutto/niente seguendo Google) dovrebbe essere analizzato con cautela.Google è migliorato molto nei consigli e nella documentazione SEO negli ultimi anni. Tuttavia, non tutti i SEO concordano con le linee guida di Google. Alcuni più di altri.Ad esempio, l’argomento principale che porta a discrepanze tra dichiarazioni di Google e i SEO è il link building. Ciò che funziona in pratica quando si creano link e ciò che Google consiglia, in alcuni casi sono due approcci completamente opposti.È bene dunque chiedere al consulente di mostrare situazioni in cui non è stato d’accordo con Google e perché.Quali strumenti SEO usi e come li usi?Ogni buon consulente SEO deve utilizzare uno dei tre principali set di strumenti SEO all-in-one: Ahrefs, Semrush o Moz. Menzionare uno di questi strumenti è una buona risposta, almeno all’inizio, a questa domanda. L’utilizzo di Google Search Console e Google Analytics è dato per scontato.Tuttavia, avere accesso ai migliori strumenti SEO è solo l’inizio. Lascia che il consulente ti parli di come li usa e per fare cosa. Con cosa fanno l’audit di un sito? Come trovano opportunità per link building? E come trovano le parole chiave?Quando si parla di strumenti, ci possono essere innumerevoli risposte giuste o sbagliate, e se non ti occupi direttamente di SEO non sarai in grado di giudicare cosa è giusto e cosa è sbagliato. Ma indipendentemente dalla validità o meno, le risposte della persona che stai intervistando potranno ispirarti più o meno fiducia.Come strutturi i tuoi report SEO?Puoi facilmente distinguere un buon consulente SEO da uno che non lo è analizzando i suoi rapporti SEO. Se in fase di valutazione ti inviano un report di esempio, ecco a cosa dovresti prestare attenzione. Un buon rapporto è conciso e di facile lettura e, su tutto, deve essere comprensibile in pochi minuti. Ecco un esempio di un buon report tratto dal mio template per report SEO (in inglese):Ma la maggior parte dei consulenti non ti invierà i rapporti di altri clienti a causa di accordi di riservatezza e dati sensibili. Informarsi sul loro processo di creazione di report SEO è la scelta migliore da fare.Che cosa valutare, nello specifico? Fai attenzione se parlano dei KPI SEO e di come si relazionano a questi. Vuoi avere informazioni sulle metriche e la loro relazione con la crescita della tua azienda ovvero, di solito, conversioni organiche e share of voice (visibilità organica).La crescita organica del traffico da sola non dovrebbe essere un KPI a meno che tu non monetizzi tutto il traffico del tuo sito utilizzando reti pubblicitarie display.Nota a margine. Quello di cui sto parlando qui si applica solo quando devi assumere qualcuno per una consulenza SEO generale. Se stai assumendo un link builder o un SEO tecnico, probabilmente queste figure non potranno collegare direttamente nessuna delle loro metriche alla crescita della tua attività.Un’altra cosa cruciale è la menzione delle fonti da cui reperiscono i dati e come li combinano. Ogni buon consulente SEO dovrebbe saper creare report combinando le metriche di Google Search Console, Google Analytics (o alternative) e set di strumenti SEO indipendenti come Ahrefs. Questo perché ogni strumento ha i suoi dati e alcune metriche sono più accurate in uno strumento rispetto a un altro.Ulteriori approfondimentiUtilizza Il Nostro Modello di Report SEO (Ispirato da Esperti SEO)Traccia Questi 3 KPI SEO Per Migliorare Le Tue Decisioni10 Metriche SEO Che Hanno Valore (E 4 Che Non Ne Hanno)Quali sono le tue tariffe?È sempre bene avere una stima dei prezzi il prima possibile in modo che nessuna delle due parti perda tempo. Alcuni consulenti pubblicano le loro tariffe, ma avere un preventivo specifico è sempre meglioDi solito sono tre le tipologie di tariffa:Oraria: è il modello di prezzo più semplice ed è il più comune nella Repubblica Ceca (dove vivo). Ma non è così popolare in Occidente, in base alla mia esperienza;A progetto: viene utilizzato per progetti SEO in una determinata area e per un periodo di tempo predefinito;Mensile (modello stipendio): modello popolare per le collaborazioni a lungo termine. Accetti che per un periodo di tempo il consulente fornirà prestazioni alla tua attività su base mensile e insieme definite una sorta di stipendio fisso.Alcuni consulenti utilizzano tutti e tre i modelli di prezzo, mentre altri si attengono a uno solo. Non dimenticarti di includere la durata minima del contratto e i termini di pagamento tra gli argomenti da discutere.La SEO può essere una professione redditizia, quindi aspettati che i migliori consulenti siano piuttosto costosi. Inoltre, è probabile che la domanda sia superiore a quella che possono soddisfare, quindi alcuni consulenti sono esigenti con i nuovi clienti.Chiaramente il prezzo varia drasticamente a seconda del Paese. Negli Stati Uniti (e in altri Paesi con un’elevato potere d’acquisto), puoi aspettarti di pagare almeno $100 l’ora per un buon consulente SEO. Per assumere i migliori consulenti di lingua inglese, puoi aspettarti di pagare più di $200 l’ora.Letture consigliate: Prezzi SEO: ~350 Agenzie, Consulenti e Freelancer Svelano Quanto Costa La SEOCome gestisci il passaggio di consegne quando il lavoro è terminato?Non lavorerai con il tuo consulente per sempre. Tutti i consulenti dovrebbero fare del proprio meglio per consegnare il lavoro e garantire una transizione facile nel momento in cui il lavoro finirà. E vuoi anche la certezza che anche il tuo consulente lo farà.In realtà, una delle prime cose che un buon consulente dovrebbe chiederti all’inizio della tua collaborazione è la tua storia SEO. Qualcuno ha già fatto una ricerca per parole chiave? Esiste un piano per i contenuti? L’audit tecnico è stato già completato? Esiste una lista di potenziali siti per link building? Che aspetto hanno i tuoi report SEO passati? Cosa è stato fatto e perché?Ci sono un sacco di informazioni e dati che puoi fornire al tuo nuovo consulente e che possono farti risparmiare tempo e denaro. Queste informazioni possono anche rivelare potenziali problemi che potrebbero ostacolare le tue prestazioni SEO.PRO TIPAssicurati che la proprietà dei dati resti a te e non concedere l’accesso come amministratore a persone esterne alla tua organizzazione. Ho sentito storie dell’orrore su consulenti e persino agenzie che hanno creato o hanno preso in carico account Google Analytics e Google Search Console e poi si sono rifiutati di cedere l’accesso.ConclusioniGiudicare l’esperienza di un potenziale consulente SEO non è facile quando non conosci la SEO. Ma puoi valutare molto bene le loro capacità comunicative sulla base delle domande di cui sopra.Se non sanno spiegare facilmente la SEO, se utilizzano troppo spesso la frase “dipende” senza dare maggiori informazioni o danno risposte incerte che semplicemente non sembrano giuste, probabilmente è meglio che assumi qualcun altro.Dove trovi i migliori consulenti? Potrebbe essere allettante usare Google perché, beh, posizionarsi ai primi posti deve significare che si è bravi nella SEO, giusto? Sì, ma ti perderai persone potenzialmente migliori. Dopotutto, ci sono molti più ottimi consulenti rispetto ai migliori risultati di ricerca.Ti consiglio di chiedere alle persone che hanno assunto consulenti SEO in passato, sui social o ad altri esperti SEO. Anche se non li assumi per la consulenza SEO, possono darti utili consigli.Hai altre domande? O altre idee su come intervistare dei consulenti SEO? Contattami su Twitter. Get the week's best marketing content Email Subscription Subscribe Leave this field empty if you're human: Articolo di Michal Pecánek Marketer e scrittore di contenuti ad Ahrefs. Appassionato di SEO, aviazione, profumi, sushi e tacos.",
  "headers": [
    {
      "level": "H1",
      "text": "Vuoi Assumere un Consulente SEO? Ecco 9 Domande Da Fare"
    },
    {
      "level": "H2",
      "text": "Quali sono i tuoi successi più importanti?"
    },
    {
      "level": "H2",
      "text": "Cosa sai fare meglio?"
    },
    {
      "level": "H2",
      "text": "Quanto può influire il tuo lavoro sulla mia attività?"
    },
    {
      "level": "H2",
      "text": "Puoi garantire i risultati del tuo lavoro SEO?"
    },
    {
      "level": "H2",
      "text": "Qual è il tuo approccio alle linee guida SEO di Google?"
    },
    {
      "level": "H2",
      "text": "Quali strumenti SEO usi e come li usi?"
    },
    {
      "level": "H2",
      "text": "Come strutturi i tuoi report SEO?"
    },
    {
      "level": "H2",
      "text": "Quali sono le tue tariffe?"
    },
    {
      "level": "H2",
      "text": "Come gestisci il passaggio di consegne quando il lavoro è terminato?"
    },
    {
      "level": "H2",
      "text": "Conclusioni"
    }
  ],
  "author": "Michal Pecánek"
}