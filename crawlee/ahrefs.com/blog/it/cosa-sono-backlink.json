{
  "url": "https://ahrefs.com/blog/it/cosa-sono-backlink/",
  "slug": "cosa-sono-backlink",
  "title": "Cosa Sono i Backlink Nella SEO?",
  "description": "I backlink sono un elemento cruciale per la SEO. Leggi la nostra guida dettagliata che copre tutto ciò che devi sapere.",
  "content": "Mateusz Makosiewicz Ricercatore nel campo del marketing ed educatore ad Ahrefs, Mateusz ha oltre 10 anni di esperienza nel marketing che ha ottenuto presso agenzie e aziende coinvolte in hardware e SaaS. Quando non scrive, compone musica e si gode lunghe passeggiate. Contenuti I backlink, conosciuti anche come link in entrata o link esterni, sono link che provengono da una pagina di un sito e linkano un’altra. Motori di ricerca come Google utilizzano i backlink come segnali di fiducia nel posizionamento delle pagine nei risultati.Perché i backlink sono importanti?I backlink sono importanti per la SEO (Search Engine Optimization) per due motivi principali:Posizionamento nei motori di ricerca: in generale, più backlink hanno le tue pagine, maggiore è la probabilità che si posizionino per query di ricerca pertinenti (lo abbiamo confermato in questo studio).Visibilità: i motori di ricerca rivisitano le pagine popolari più spesso rispetto a quelle poco popolari. E potrebbero scoprire i tuoi contenuti più velocemente se ricevi backlink da pagine popolari.Stai iniziando con la link building? Leggi la nostraguida alla link buildingContenutiCome controllare i backlinkEsistono due modi per verificare i link di un sito.Il primo metodo funziona solo per i siti di tua proprietà. Utilizza il secondo per controllare i backlink a un altro sito web o pagina.Controllare i link esterni del tuo sitoUno strumento fondamentale per controllare i backlink del tuo sito web è Google Search Console, gratis.Una volta effettuato l’accesso, clicca su “Link” nella barra laterale. Il numero sotto “Link esterni” mostra il numero totale di backlink unici del sito.Google Search Console mostra dati limitati nell’app (i primi 1.000 link) e non ti mostrerà alcune metriche SEO da utilizzare per analizzare i tuoi backlink. Per ottenere più dati gratuitamente, puoi utilizzare Ahrefs Webmaster Tools.Una volta impostato un progetto, clicca su Backlinks nella dashboard.This will take you to the Backlinks report in the Site Explorer tool. This report will show all your backlinks and relevant backlink data. Controllare i link esterni di un altro sitoPuoi iniziare con un tool come l’analizzatore di backlink di Ahrefs, gratuito.Basta inserire un dominio o un URL e selezionare “Check backlink”.Vedrai il numero totale di backlink e domini di riferimento (link da siti unici), oltre ai primi 100 backlink.Per visualizzare un elenco completo dei backlink a qualsiasi pagina o sito, utilizza Site Explorer di Ahrefs. Cosa rende buono un backlink?Non tutti i backlink sono uguali. Ecco alcuni dei tanti elementi che contribuiscono alla qualità e all’utilità di un backlink. Puoi usarli per analizzare i tuoi backlink e le opportunità di creazione di link per trovare backlink di alta qualità:AutoritàRilevanzaTesto di ancoraggioLink follow vs. nofollowPosizionamentoDestinazioneVediamoli nel dettaglioAutoritàI backlink provenienti da pagine forti di solito trasferiscono più “autorità” rispetto a quelli deboli.Abbiamo studiato più volte l’autorità a livello di pagina e abbiamo trovato una chiara relazione tra questo e il traffico organico dei motori di ricerca.Nota a margine. L’URL Rating (UR) è la metrica relativa all’autorità di pagina di Ahrefs. È calcolata su una scala da 0 a 100.Detto questo, i backlink provenienti da siti con alta autorità non sempre trasferiscono maggiore autorità.Più link ci sono sulla pagina che linka la tua, meno autorità ti verrà trasferita perché è condivisa tra tutte quelle pagine (a causa dell’algoritmo PageRank).Puoi valutare l’autorità di un backlink utilizzando la metrica UR nel report Backlinks nel Site Explorer di Ahrefs. (Puoi trovarlo anche in altri strumenti Ahrefs, ove pertinente.) Più alto è l’UR, meglio è.RilevanzaSi ritiene che i link da siti che trattano lo stesso argomento del tuo portino più valore. Google lo afferma nella sua guida “How Search Works”:Se altri siti importanti sull’argomento linkano la pagina, è un buon segno che le informazioni sono di alta qualità.Supponiamo che un idraulico abbia backlink da due pagine: una sui gatti e una sull’installazione di caldaie. La rilevanza in questo contesto significa che è probabile che quest’ultimo collegamento sia più prezioso.Testo di ancoraggioIl testo di ancoraggio si riferisce alle parole cliccabili che definiscono un backlink.Google, nel suo brevetto originale, afferma che il testo di ancoraggio influenza i posizionamenti.Google utilizza una serie di tecniche per migliorare la qualità della ricerca, tra cui page ranking, testo di ancoraggio e informazioni di prossimità.Puoi vedere il testo di ancoraggio di qualsiasi backlink utilizzando uno strumento di analisi dei backlink come Site Explorer.Puoi anche filtrare determinate parole nel testo di ancoraggio.Link follow vs. nofollowIl Nofollow è un attributo che indica a Google di non seguire il link e funge da suggerimento per non passare l’autorità (come da istruzioni del 2019).Unlink Follow è un link che non ha quell’attributo né gli attributi “sponsored” o “UGC”.Poiché i backlink nofollow di solito non influenzano il posizionamento, è meglio dare priorità ai link follow. Tuttavia, poiché al momento il “nofollow” è solo un suggerimento, cercare un link nofollow da una pagina pertinente ad alta autorità può comunque essere una buona idea.Puoi trovare questi tipi di backlink utilizzando i filtri nel rapporto Backlinks presente nel Site Explorer.Ulteriori approfondimentiLink Nofollow vs. Follow: Tutto Quello Che Devi SaperePosizionamentoPoiché è più probabile che le persone clicchino su link posizionati in modo ben visibile, alcuni collegamenti esterni probabilmente trasmettono più autorità di altri.Bill Slawski ne parla nella sua analisi del brevetto “Reasonable Surfer Model” aggiornato di Google:Se un link si trova nell’area del contenuto principale di una pagina, utilizza un carattere e un colore che potrebbero farlo risaltare e utilizza un testo che potrebbe rendere probabile che qualcuno possa cliccare su di esso, allora potrebbe trasmettere una discreta quantità di PageRank. Se invece è caratterizzato da elementi che lo rendono meno cliccabile, come essere nel piè di pagina di una pagina, con il testo dello stesso colore del resto del testo su quella pagina e con lo stesso tipo di carattere, e utilizza un testo di ancoraggio che non interessa alle persone, potrebbe non trasferire molto PageRank.Considera questo aspetto quando cerchi link. Se un sito linka sia il tuo sito che altri 50 siti nella barra laterale o nel piè di pagina, investi le tue energie in altre opportunità.Il filtro “Tipo di backlink” nel rapporto Backlinks di Site Explore può aiutarti a trovare backlink inseriti nei contenuti (che sono il contrario dei link posizionati in modo meno evidente).DestinazionePoiché Google posiziona le pagine e non interi siti, è meglio creare link che puntino direttamente alla pagina che vuoi posizionare.Tuttavia, ottenere link ad alcuni tipi di pagina è più difficile. Ad esempio, ottenere collegamenti a pagine commerciali è spesso difficile perché le persone preferiscono linkare contenuti informativi.Per risolvere questo problema, puoi utilizzare i collegamenti interni per trasferire autorità dalle pagine che ricevono molti link alle tue pagine importanti ma “noiose”.Ulteriori approfondimentiLink Interni per la SEO: Guida Utile Una Strategia SEO Semplice Per il 2019Come ottenere backlinkIn generale, ci sono quattro modi per creare backlink al tuo sito:Aggiungere linkAlcuni siti ti consentono di aggiungere un link inviandolo manualmente o richiedendolo. È facile ottenere un link in questo modo, ma non sempre ne vale la pena. Possono avere un valore basso agli occhi di Google o addirittura essere considerati spam se si esagera.Una delle tattiche più comuni (e legittime) in questo caso è aggiungere il tuo sito alle directory locali pertinenti. Possono aiutarti a posizonarti per query con intenti locali e a far scoprire la tua attività anche ai clienti.Ulteriori approfondimentiCome Costruire Citazioni Su Base LocaleChiedere backlinkQuesta tattica prevede che si contattino altri proprietari di siti, editori o webmaster chiedendo loro di inserire un link alla tua pagina. Affinché tutto ciò funzioni, è necessario avere una proposta di valore chiara. È qui che entrano in gioco le tattiche di link building.Eccone alcune provate:Guest blogging – Offriti di scrivere un post sul blog una tantum per un altro sito.Link building su link rotti – Trova link non funzionanti pertinenti su altri siti, quindi contatta i gestori e suggerisci il tuo link in sostituzione (Puoi utilizzare il nostro strumento per controllare i link rotti).The Skyscraper Technique – Trova contenuti pertinenti con molti link, crea qualcosa di migliore, quindi chiedi a coloro che linkano l’originale di linkare il tuo sito. Questa tecnica è spesso utilizzata per ottenere i backlink dei concorrenti.Menzioni Senza link – Trova le menzioni del tuo brand senza link, quindi chiedi all’autore di rendere la menzione cliccabile.Scopri di più su queste e altre tattiche nel video e nei post seguenti.https://www.youtube.com/watch?v=C5ddo63kHHIUlteriori approfondimenti9 FACILI Strategie di Link Building Come Ottenere Backlink con 7 Tattiche Che Non Richiedono Nuovi ContenutiComprare backlinkDi tanto in tanto ti imbatterai in un’offerta per l’acquisto di link: non accettarla.Acquistare backlink è estremamente rischioso. Google è fortemente contrario e potresti penalizzare il tuo sito.Questo non deve essere confuso con i servizi di link building a pagamento. Le buone agenzie di link building utilizzano tattiche legittime e white-hat che non hanno nulla a che fare con lo spam o con l’acquisto di link.Ulteriori approfondimentiVale la Pena Acquistare Backlink nel 2023? DipendeBacklink naturaliQuesta situazione si verifica quando le persone scoprono i tuoi contenuti tramite Google (e altri motori di ricerca), social media o passaparola e scelgono di linkarli. In altre parole, i backlink guadagnati sono organici.Puoi migliorare le tue possibilità di guadagnare più backlink creando contenuti veramente utili che le persone vogliono linkare nelle loro pagine.E non dimenticare di promuovere i tuoi contenuti. Più persone raggiungi, più link puoi ottenere.Ulteriori approfondimenti6 Tipi di Contenuti LinkabiliChe Cosa Si Intende Per Link Bait? 7 Esempi di successoCosa evitare con i backlinkFondamentalmente, quando cerchi i backlink, evita tutto ciò che sembra di bassa qualità, spam o uno schema di link building ovvio (link in cambio di qualcosa).I link sbagliati possono essere una perdita di tempo perché gli algoritmi dei motori di ricerca sono piuttosto sofisticati. Nella migliore delle ipotesi, non avranno alcun impatto sul tuo posizionamento. Nel peggiore dei casi, potrebbero far sì che le tue pagine si posizionino più in basso su Google o addirittura non vengano visualizzate affatto.Ecco alcuni tipi di link che dovresti assolutamente evitare:PBN: Più siti link tra loro per manipolare i motori di ricerca.Link a pagamento: Scambio di denaro, beni o servizi in cambio di link per spingere i posizionamenti.Scambi di link: Linkare a un sito in cambio di un link di ritorno.Link automatizzati: Utilizzo di software o servizi automatizzati per generare grandi volumi di link verso un sito.Forum e link nei commenti: Aggiunta di link spam nei forum come parte della propria firma.Ulteriori approfondimenti8 Tipi di Link Da Evitare ConclusioniI backlink sono fondamentali per il posizionamento su Google, soprattutto per le ricerche competitive. Ma più è facile ottenere un link, meno prezioso sarà.Vuoi iniziare con la creazione di link? Leggi la nostra guida per principianti o guarda i nostri tutorial sulla creazione di link su YouTube.Hai domande? Scrivimi su Twitter o Mastodon. Get the week's best marketing content Email Subscription Subscribe Leave this field empty if you're human: Articolo di Mateusz Makosiewicz Ricercatore nel campo del marketing ed educatore ad Ahrefs, Mateusz ha oltre 10 anni di esperienza nel marketing che ha ottenuto presso agenzie e aziende coinvolte in hardware e SaaS. Quando non scrive, compone musica e si gode lunghe passeggiate.",
  "headers": [
    {
      "level": "H1",
      "text": "Cosa Sono i Backlink Nella SEO?"
    },
    {
      "level": "H2",
      "text": "Perché i backlink sono importanti?"
    },
    {
      "level": "H2",
      "text": "Come controllare i backlink"
    },
    {
      "level": "H3",
      "text": "Controllare i link esterni del tuo sito"
    },
    {
      "level": "H3",
      "text": "Controllare i link esterni di un altro sito"
    },
    {
      "level": "H2",
      "text": "Cosa rende buono un backlink?"
    },
    {
      "level": "H3",
      "text": "Autorità"
    },
    {
      "level": "H3",
      "text": "Rilevanza"
    },
    {
      "level": "H3",
      "text": "Testo di ancoraggio"
    },
    {
      "level": "H3",
      "text": "Link follow vs. nofollow"
    },
    {
      "level": "H3",
      "text": "Posizionamento"
    },
    {
      "level": "H3",
      "text": "Destinazione"
    },
    {
      "level": "H2",
      "text": "Come ottenere backlink"
    },
    {
      "level": "H3",
      "text": "Aggiungere link"
    },
    {
      "level": "H3",
      "text": "Chiedere backlink"
    },
    {
      "level": "H3",
      "text": "Comprare backlink"
    },
    {
      "level": "H3",
      "text": "Backlink naturali"
    },
    {
      "level": "H2",
      "text": "Cosa evitare con i backlink"
    },
    {
      "level": "H2",
      "text": "Conclusioni"
    }
  ],
  "author": "Mateusz Makosiewicz"
}