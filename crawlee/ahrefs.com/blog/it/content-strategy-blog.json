{
  "url": "https://ahrefs.com/blog/it/content-strategy-blog/",
  "slug": "content-strategy-blog",
  "title": "Come Creare una Content Strategy Vincente per un Blog in 7 Mosse",
  "description": "La content strategy per blog è la visione ed il piano che hai per il tuo blog. Dovrebbe essere allineata con gli obiettivi aziendali e la più generale content strategy",
  "content": "Katy Mrvova Head of Content a Slido. Avida scrittrice e lettrice. Quando non leggo, sto probabilmente imparando una nuova lingua o coltivo qualche ossessione pertinente agli anni ‘90. Contenuti Fra le altre cose, un blog può:Portare traffico verso la tua azienda.Migliorare la notorietá del tuo brand e dei tuoi prodotti.Portare nuovi clienti.Educare e nutrire i tuoi clienti e potenziali clienti..Aiutarti a diventare un leader nella tua nicchia.Diciamo che “può” perché prima di tutto devi creare una solida content strategy per il tuo blog prima di raggiungere gli obiettivi elencati qui sopra.E questo è quello di cui parleremo oggi.Ecco cosa scopriremo:Cos’è la content strategy per blog?Perché hai bisogno di una content strategy per il blogCome creare una content strategy per il blogCos’è la content strategy per blog?La content strategy per blog è la visione ed il piano che hai per il tuo blog. Allo stesso modo in cui le aziende hanno una strategia, avere una content strategy per il tuo blog fa sì che questo prenda la giusta direzione, guidandoti verso quello che vuoi ottenere con i tuoi contenuti.La content strategy del tuo blog dovrebbe essere allineata con gli obiettivi aziendali e la più generale content strategy. I tuoi obiettivi aziendali dovrebbero essere ciò che guida principalmente i tuoi contenuti.Per farti avere una migliore idea di cos’è la content strategy per blog all’interno di un contesto più ampio, ecco un semplice diagramma:Perché hai bisogno di una content strategy per il blogEsistono più di sette milioni di articoli di blog che vengono pubblicati ogni giorno. Secondo il nostro studio, la maggior parte delle pagine web (90.63%) non ottiene alcun traffico organico. Zero.Senza una chiara strategia, potresti finire col creare contenuti per il tuo blog senza senso, ovvero che non ottengono traffico e non portano alcun vantaggio alla tua azienda.Una solida strategia aiuterà il tuo blog ad essere parte di quel 9.37% che riceve traffico. Ora vediamo come crearne una.Come creare una content strategy per il blogEcco una guida passo passo per creare una strategia per il tuo blog che ti aiuterà a ottenere più traffico e nuovi clienti verso la tua azienda.Identifica il tuo “perché”Analizza i tuoi competitorFai un’accurata ricerca delle parole chiaveCrea un piano contenutiDefinisci l’identità del tuo blogTraccia i tuoi sforzi1. Identifica il tuo “perché”Dimenticati delle metriche per un momento e analizza la situazione da un punto di vista più ampio. Qual è lo scopo del tuo blog? Perché il tuo blog dovrebbe esistere? La tua risposta a queste domande è l’essenza della content strategy per il tuo blog, cerca quindi di trasformarle in una frase e lasciare che questa guidi tutti i tuoi sforzi.A Slido ad esempio, il nostro obiettivo principale è essere la risorsa #1 per quelli che vogliono condurre meeting migliori.Se stai avendo difficoltà nel trovare lo scopo del tuo blog, questo semplice framework “help-to-by” (ispirato dal modello “get-to-by” utilizzato nell’advertising) può aiutarti. Ti basta riempire gli spazi.Lo scopo del mio blog è aiutare [audience con uno specifico problema o JTBD] a [risvolto desiderato] attraverso [il mezzo].Ad Ahrefs, la nostra strategia help-to-by è la seguente:Aiutare i marketer e i proprietari dei siti web a diventare più bravi nella SEO e portare più traffico verso i loro siti pubblicando contenuti approfonditi e guide.Se stai creando un blog per un negozio online che vende accessori per lo yoga, questo potrebbe essere lo scopo del tuo blog:Aiutare le persone ad avere successo con lo yoga fornendo le migliori pratiche e i migliori consigli per scegliere l’attrezzatura.È cruciale impostare il giusto “perché” fin dall’inizio, in quanto aiuta con ogni altro aspetto della content strategy per blog.2. Analizza i tuoi competitorLa ricerca competitiva è una fonte inestimabile di ispirazione per i contenuti del tuo blog. Ti permette di scoprire quali parole chiave portano traffico ai tuoi competitor, che tipologia di contenuti funziona per loro, cosa stanno facendo bene e cosa male.Dovresti analizzare due tipologie di competitor:Competitor aziendaliCompetitor sui contenutiCompetitor aziendaliI competitor aziendali sono aziende/brand che offrono prodotti o servizi simili (o identici) ai tuoi. Sono piuttosto semplici da identificare, in quanto probabilmente li conosci da quando hai avviato la tua azienda.Ad esempio, se vendi tappetini per yoga, liforme.com è un tuo competitor aziendale.Puoi analizzare le pagine meglio performanti dei tuoi competitor nella ricerca organica con il Site Explorer di Ahrefs:Inserisci il loro dominio o blogVai nel report Pagine MiglioriQui puoi notare come liforme.com ottenga molto traffico dagli articoli che parlano delle pose yoga da fare seduti e quelle per la flessibilità. Si posizionano #1 su Google per entrambe queste parole chiave, come puoi vedere dalle colonne “Parole chiave principale” e “Posizione”.Questo report è ottimo per trovare al volo degli argomenti da cui partire e delle parole chiave per le quali potrebbe valere la pena scrivere. Se hai bisogno di altre, ripeti il processo per altri competitor aziendali.Competitor sui contenutiI competitor sui contenuti sono siti con i quali ti scontri nella ricerca organica, ma che non necessariamente sono in diretta competizione con la tua azienda.Ad esempio, uno dei nostri competitor sui contenuti è backlinko.com in quanto compete con noi per molte parole chiave. Ma non è un nostro competitor aziendale in quanto vendiamo cose diverse.Puoi trovare facilmente competitor sui contenuti con il Keywords Explorer:Inserisci le parole chiave che hai identificato quando hai analizzato i competitor aziendaliVai sul report Traffic Share by DomainsQuesto report mostra una stima di quali siti ottengono più traffico organico in base alle parole chiave inserite:Inserisci questi siti nel Site Explorer e ripeti il processo che hai utilizzato per trovare i competitor aziendali in modo da trovare ancora più idee per i tuoi contenuti.3. Fai un’accurata ricerca delle parole chiaveOra che sai di cosa parlano i tuoi competitor e come ottengono il loro traffico, è ora di fare una keyword research per identificare ciò che gli utenti cercano nella tua nicchia.Per prima cosa identifica le tue parole chiave seed. Queste sono praticamente gli argomenti principali di cui andrai a scrivere. Il modo più semplice per fare ciò è scrivere le parole principali che definiscono quello di cui si occupa la tua azienda e cosa vende.Ad esempio, se stai avviando un blog per il tuo negozio di caffè o bar, potresti partire da un qualcosa del genere:CaffèEspressoCappuccinoLatteAeropressChicchi di caffèInserisci queste nel Keywords Explorer, vai sul report Matching terms e modifica lo switch su “Questions” per vedere centinaia o migliaia di parole chiave in forma di domanda poste dagli utenti:La maggior parte di queste sono dei candidati ideali per creare articoli di blog, proprio perché si tratta di domande.Se hai bisogno di ancora più idee, leggi la nostra guida completa alla keyword research.4. Crea un piano contenutiOra che hai una tonnellata di idee per i contenuti del tuo blog, è ora di assegnare una priorità e creare il piano contenuti. Per farlo, devi considerare tre metriche: Potenziale di traffico – Quante volte al mese quella parola chiave viene cercata su Google? Difficoltà di posizionamento – Quanto è difficile posizionarsi nei risultati di ricerca organici per quella parola chiave? Valore aziendale – Quanto è pertinente il tuo prodotto in relazione all’argomento discusso?I migliori argomenti sono quelli che hanno un alto potenziale di traffico e valore aziendale ma una bassa difficoltà di posizionamento.Come fai a giudicare queste metriche?Nel Keywords Explorer puoi ottenere un senso del potenziale del traffico dando uno sguardo al volume di ricerca mensile di quella parola chiave. Ti consigliamo però di analizzare la stima del traffico che ottiene la pagina meglio posizionata, in quanto la maggior parte delle pagine si posiziona per diverse parole chiave.Ad esempio il volume di ricerca per “come fare il caffè con la french press” (o “how to make french press coffee” in inglese) è di 20K/mese, ma la pagina meglio posizionata ottiene quasi il 60% in più di traffico:Per quanto riguarda la stima della difficoltà, il nostro punteggio Keyword Difficulty (KD) è un ottimo punto di partenza. Giudica la difficoltà relativa della parole chiave su una scala 0–100 (più alto = più difficile):Detto questo, è impossibile analizzare la difficoltà di posizionamento con un singolo numero, e dovresti analizzare altre cose prima di prendere in considerazione quella parola chiave. Puoi approfondire ciò nella nostra guida alla ricerca di parole chiave a bassa difficoltà.Infine, quando si tratta di valutare il potenziale aziendale, ti consigliamo di assegnare ad ogni argomento un punteggio da zero a tre a seconda di quanto importante il tuo prodotto/servizio sia per risolvere quello specifico problema.Facendo un esempio concreto, è chiaro che se tu vendessi chicchi di caffè, una parola chiave come “come fare un iced coffee” dovrebbe essere nella tua lista, in quanto: Ha un alto potenziale di traffico – le pagine meglio posizionate ottengono ~46K ricerche mensili. Ha bassa competizione – il punteggio KD è relativamente basso (28) e alcune delle pagine meglio posizionate provengono da siti relativamente piccoli. Ha un alto potenziale aziendale – i tuoi chicchi di caffè possono aiutare chi ricerca a preparare un iced coffee più buono.Una volta che hai una serie di argomenti da trattare, il passo successivo è quello di aggregarli e lavorarli in blocchi, un processo conosciuto anche con il nome di “clustering”.Ad esempio, facendo una ricerca delle parole chiave, potresti notare che le persone cercano diversi modi per fare il caffè, come:come fare un iced coffeecome fare un caffè cold brewcome fare un caffè con la french presscome fare un caffè shakeratocome fare un matcha lattePotrebbe quindi aver senso aggregare queste tematiche in un “gruppo” (o “cluster”) e redigerli simultaneamente. Potresti addirittura essere in grado di utilizzare lo stesso template/traccia per tutti gli argomenti appartenenti ad un gruppo, e questo aiuta decisamente a migliorare l’efficienza in termini di creazione contenuti.Puoi poi collegare fra loro questi articoli per creare quello che è conosciuto come content hub, un qualcosa che alcune persone credono aiuti ogni articolo a posizionarsi meglio su Google:5. Definisci l’identità del tuo blogPensa al blog allo stesso modo in cui percepisci il tuo brand. Cos’è che lo differenzia da altri blog simili? Potrebbe essere la voce distintiva, il tono e lo stile?Metti insieme una serie di linee guida editoriali che ti aiuteranno a definire lo stile del tuo blog.Gli aspetti più importanti di queste linee guida sono:Linee guida graficheVoce & tonoRegole di scritturaLinee guida graficheLe linee guida grafiche servono per creare costanza dal punto di vista dello stile e della qualità delle immagini del tuo blog. È molto importante, in quanto il tuo blog non è che un’estensione del tuo brand, e non dovresti quindi sottostimarne l’aspetto grafico.C’è molto da considerare in merito a questo punto, quindi ti consiglio di partire dalle illustrazioni dell’header in modo da renderle distintive e immediatamente riconoscibili.Ad esempio, sul blog di Ahrefs, ogni articoli ha un’illustrazione personalizzata con uno stile grafico unico:Voce & tonoLe linee guida su voce e tono definiscono la personalità e i valori del tuo blog. Ad esempio, se dovessi descrivere il blog con degli aggettivi che utilizzeresti normalmente per scegliere una persona, quali sarebbero? Semplice ma intelligente? Amichevole e frizzante? Umile e utile?La voce e il tono del tuo blog dovrebbero derivare dalla tua brand identity se questa è già forte.Tieni però a mente che il tuo blog è un’entità separata. Serve definirne la voce, cosa rappresenta e quali emozioni ogni articolo deve far trasparire. Sii specifico sui termini tecnici, scrittura formale/informale, livello di scherzosità, simpatia, ecc..Regole di scritturaMentre la voce e il tono riguardano principalmente l’”anima” del tuo blog, le regole di scrittura definiscono il “corpo” dei contenuti del tuo blog. Questi includono lo spelling (ad esempio in un blog inglese British vs Americano), la formattazione, la lunghezza dei paragrafi, la capitalizzazione, il formato dei titoli, ecc…Avere questa tipologia di linee guida ti aiuta ad avere costanza in termini di qualità fra tutti gli articoli, oltre a rendere più semplice il coinvolgimento di nuovi scrittori.pro tipButta giù le regole e le linee guida in un documento. Servirà da manuale di istruzioni per il tuo blog che puoi condividere con tutti quelli che contribuiscono, oltre a poterlo rianalizzare quando devi sviluppare una nuova strategia per il blog (magari qualcuno mi avesse detto ciò agli inizi!).6. Traccia i tuoi sforziAvere una strategia di contenuti per il blog è ottimo, ma hai anche bisogno di alcuni Key Performance Indicator (KPI) per tenere traccia dell’andamento della tua strategia nel corso del tempo. Puoi anche mostrare ciò al tuo boss se è curioso di conoscere le performance del blog.Se sei agli inizi con il blog, probabilmente la KPI più facilmente tracciabile è il traffico, cosa che puoi fare con Google Analytics. Potrebbe sembrare scontato, ma devi solo scrivere contenuti, diffonderli e ottenere coinvolgimento nelle fasi iniziali.Una volta che inizi a ottenere traffico, è saggio misurare anche KPI più robuste, come la tua share of voice organica. Questa ti dice quanto il tuo sito è visibile nella ricerca organica in relazione a quelli della tua competizione.Puoi farti un’idea della share of voice con il Rank Tracker:Aggiungi le parole chiave per le quali vuoi posizionartiAggiungi i tuoi competitorVai nel report chiamato Competitors OverviewAnalizza la tua VisibilityQuello che vuoi è che questa aumenti rispetto a quella dei tuoi competitor nel corso del tempo.ConclusioneCreare una vincente strategia di contenuti per il blog richiede tempo e sforzo, ma ne vale la pena. Se stai iniziando ora con il blogging, dovresti farlo nell’ottica del lungo termine. Non vedrai infatti risultati immediatamente, ma con l’aiuto di Ahrefs e di questo tutorial, riuscirai a creare un blog di qualità che porterà i suoi frutti nella forma di più visibilità e clienti.Se senti le persone dire: “Le persone leggono ancora? …I blog non sono morti?”. Non ascoltarli. Fintanto che le persone cercano informazioni sui motori di ricerca, il blogging non morirà mai. Get the week's best marketing content Email Subscription Subscribe Leave this field empty if you're human:",
  "headers": [
    {
      "level": "H1",
      "text": "Come Creare una Content Strategy Vincente per un Blog in 7 Mosse"
    },
    {
      "level": "H2",
      "text": "Cos’è la content strategy per blog?"
    },
    {
      "level": "H2",
      "text": "Perché hai bisogno di una content strategy per il blog"
    },
    {
      "level": "H2",
      "text": "Come creare una content strategy per il blog"
    },
    {
      "level": "H3",
      "text": "1. Identifica il tuo “perché”"
    },
    {
      "level": "H3",
      "text": "2. Analizza i tuoi competitor"
    },
    {
      "level": "H4",
      "text": "Competitor aziendali"
    },
    {
      "level": "H4",
      "text": "Competitor sui contenuti"
    },
    {
      "level": "H3",
      "text": "3. Fai un’accurata ricerca delle parole chiave"
    },
    {
      "level": "H3",
      "text": "4. Crea un piano contenuti"
    },
    {
      "level": "H3",
      "text": "5. Definisci l’identità del tuo blog"
    },
    {
      "level": "H4",
      "text": "Linee guida grafiche"
    },
    {
      "level": "H4",
      "text": "Voce & tono"
    },
    {
      "level": "H4",
      "text": "Regole di scrittura"
    },
    {
      "level": "H3",
      "text": "6. Traccia i tuoi sforzi"
    },
    {
      "level": "H2",
      "text": "Conclusione"
    }
  ],
  "author": "Katy Mrvova"
}