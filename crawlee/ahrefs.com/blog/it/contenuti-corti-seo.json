{
  "url": "https://ahrefs.com/blog/it/contenuti-corti-seo/",
  "slug": "contenuti-corti-seo",
  "title": "SEO: Sono Meglio Contenuti Corti o i Contenuti Lunghi?",
  "description": "I contenuti corti non sono necessariamente migliori dei contenuti lunghi per la SEO. Tutto dipende dall'argomento e dall’intento di ricerca.",
  "content": "Joshua Hardwick Head of Content @ Ahrefs (o, in parole povere, sono la persona che fa sì che ogni articolo pubblicato sul nostro blog sia EPICO). Contenuti I contenuti in formato lungo non sono necessariamente migliori per la SEO rispetto ai contenuti più corti. Come per molte cose nella SEO, dipende.A volte, i contenuti lunghi sono eccessivi e uno spreco di risorse. Altre volte, sono necessari per provare a posizionarsi in alto.In questa guida imparerai a capire quanto lunghi devono essere i tuoi contenuti in base all’argomento di cui devi scrivere.Ma prima di tutto, occupiamoci delle definizioni:Che cosa si intende per contenuti cortiChe cosa si intende per contenuti lunghiContenuti corti vs contenuti lunghiChe cosa si intende per contenuti corti?Per contenuti corti si intende qualsiasi contenuto sotto le 1.000 parole. Questo è il modo in cui noi abbiamo scelto di definire questo tipo di contenuto, ma ci sono varie definizioni che possono essere applicate. Per esempio, potresti considerare come breve un contenuto di meno di 500 parole. Che cosa si intende per contenuti lunghi?I contenuti lunghi sono quelli che superano le 1.000 parole. Ancora una volta, noi abbiamo scelto di definirli in questo modo ma tu potresti decidere che contenuto lungo vada considerato solo quello che supera le 2.000 parole. Devo scrivere contenuti brevi o lunghi?Se ti stai facendo questa domanda nel contesto della SEO, probabilmente stai chiedendo: “Devo di scrivere migliaia di parole per fare in modo che questa pagina si posizioni per questa parola chiave? O posso scrivere qualcosa di più breve?”Domanda giusta. Ma non dovresti deciderlo impostando un conteggio di parole arbitrario.Al contrario devi chiederti: “Quanto devo scrivere per soddisfare le persone che stanno cercando informazioni su questo argomento?”Ecco un modo semplice per rispondere a questa domanda in cinque passaggi:1. Controlla quali contenuti si posizionanoVisualizza i risultati di ricerca per la tua parola chiave. Puoi farlo in un paio di modi.Se utilizzi Ahrefs, vai sul Keywords Explorer e scorri verso il basso fino alla panoramica della SERP:Se non usi Ahrefs, attiva la modalità incognito su Google e avvia la tua ricerca quindi utilizza la SEO Toolbar di Ahrefs per vedere i risultati nella tua zona.2. Scegli il formato dei tuoi contenutiÈ improbabile che i tuoi contenuti si posizionino se non sono in linea con ciò che vogliono gli utenti, indipendentemente da quanto scrivi. Questo è il motivo per cui di solito è meglio scegliere un formato già utilizzato dai siti che appaiono su Google per la parola chiave scelta.Ecco alcuni formati di contenuti popolari a cui prestare attenzione:GuideListeCome fareTutorialRecensioniDefinizioniArticoli “Vs.”Ad esempio, se osserviamo cosa si posiziona per la parola “ecommerce seo” (in inglese), notiamo subito che si tratta praticamente solo di guide…… quindi è chiaro che se vogliamo posizionarci dobbiamo anche noi scrivere una guida.Se osserviamo il posizionamento degli articoli per la parola chiave (in inglese) “keyword cannibalization”, notiamo un mix di articoli:In questo caso abbiamo a che fare con una parola chiave con intenti misti.Quando hai a che fare con parole chiave con intenti misti, sta a te decidere quale formato scegliere. Tieni presente che alcuni formati ti permettono di promuovere la tua attività meglio rispetto ad altri.Ad esempio, dal momento che è possibile individuare problemi di cannibalizzazione delle parole chiave utilizzando il nostro strumento, per noi ha più senso scrivere una guida che un post di tipo “Definizione”.3. Crea una struttura incentrata sulla ricercaUno schema incentrato sulla ricerca è essenziale per i tuoi contenuti che prende ispirazione da contenuti simili che si posizionano in alto. La logica qui è che contenuti simili di ottima qualità soddisfano chiaramente l’intento di chi sta cercando, quindi analizzarli può aiutarti a capire cosa queste persone vogliono.Il miglior punto di partenza per uno schema incentrato sulla ricerca è un’analisi del gap di contenuto.Mettiamo di voler creare una guida usando la parola chiave “pour over coffee” (in inglese). Se prendiamo gli indirizzi delle guide che si posizionano in alto e inseriamo l’URL nello strumento per l’analisi del Content Gap di Ahrefs, possiamo vedere tutte le parole chiave per le quali una o più di quelle pagine si posizionano nelle prime 10 posizioni. Osservando queste parole chiave, possiamo trovare argomenti secondari che possiamo includere nel nostro schema:Se hai bisogno di più ispirazione per il tuo schema, visita le pagine che stai analizzando e fai particolarmente attenzione ai sottotitoli. Questo ti aiuterà anche a capire meglio come strutturare i tuoi contenuti e potrebbe darti altre idee su argomenti secondari che potresti aver tralasciato.Ad esempio, se apriamo due guide sul “pour over coffee” e utilizziamo la SEO Toolbar di Ahrefs per visualizzare i sottotitoli, vediamo che entrambi parlano di attrezzatura:Probabilmente si tratta di un’informazione importante da includere.Possiamo anche notare che entrambe le guide iniziano con una definizione. Questo ha perfettamente senso ed è probabilmente il miglior punto di partenza per qualsiasi guida.Ecco come potrebbe apparire il nostro schema finale incentrato sulla ricerca per questo argomento:4. Inizia a scrivereÈ finalmente giunto il momento di prendere carta e penna per trasformare le tue informazioni in “contenuto”.È qui che puoi liberare la tua creatività e condividere le tue conoscenze con il mondo. Ricorda solo di non allontanarti troppo dal tuo schema, che è lì per permetterti di coprire ciò che è necessario per soddisfare l’intento di ricerca.Non preoccuparti del conteggio delle parole o della lunghezza; concentrati solo su cosa scrivere e come scriverlo.Ecco alcuni suggerimenti utili:Scrivi liberamente: scrivi liberamente senza fermarti, non correggere gli errori, non riscrivere le frasi. Questo è il momento in cui ti concentri sulla scrittura e basta;Utilizza la tecnica del Pomodoro: scrivi per 25 minuti prima di fare una pausa di 5 minuti. Ripeti questo processo tutte le volte che vuoi fino a completare il tuo contenuto (Ecco per te un timer Pomodoro gratis);Utilizza uno strumento per evitare distrazioni: Bear è il mio preferito, ma ce ne sono di simili.Qualunque sia lo strumento che usi, ti sconsiglio di usarne uno che ti fa vedere il conteggio delle parole mentre scrivi. In questo modo distrarsi diventa facile e potresti finire nella trappola del “È troppo lungo” o “È troppo breve” prima ancora di aver terminato di scrivere. Non guardare nemmeno il conteggio delle parole.5. Rimuovi gli elementi ridondantiIndipendentemente dal fatto che i tuoi contenuti finiscano per essere in forma breve o lunga, la tua prima bozza sarà sempre troppo lunga. Conterrà frasi troppo contorte, punti che non interessano a nessuno e paragrafi eccessivamente lunghi.Può sembrare brutto, ma è esattamente come una prima bozza deve essere. Troverai molto più facile ritagliare e perfezionare le tue idee alla fine piuttosto che durante il processo di scrittura.Ecco come farlo in tre passaggi:Il primo passaggio è la modifica fai da te. Qui è dove esamini la tua prima bozza e togli tutti gli elementi non necessari. Devi anche riscrivere tutte le frasi tortuose e assicurarti che le cose siano il più concise possibile. Strumenti come Hemingway e Grammarly possono aiutarti a farlo.Il secondo passaggio consiste nel chiedere a un amico o a un collega un feedback. Questo può essere complicato, poiché la maggior parte delle persone non vuole ferire i tuoi sentimenti. Chiedi loro un feedback su cosa puoi tagliare o accorciare in modo da ricevere indicazioni più mirate e ridurre l’ansia.Il terzo step, l’ultimo, è un’ultima modifica basata sul feedback ricevuto.Il numero di parole che hai ottenuto alla fine del terzo passaggio indica il numero di parole che il tuo contenuto deve avere. Potrebbe essere lungo o potrebbe essere corto. Non importa. Ciò che conta è che tu abbia scritto ciò che è necessario per soddisfare le aspettative degli utenti.È davvero così semplice?In un certo senso, anche se ci sono altri fattori da tenere a mente e che potrebbero influenzare la tua decisione.Non dovresti ripetertiMettiamo che stai cercando argomenti secondari per un contenuto e ne trovi uno che hai già trattato sul tuo sito.Per esempio, la nostra guida sul link building per principianti si focalizza principalmente sulla parola chiave “link building”. Se inseriamo due guide che si posizionano in alto per questa parola chiave nello strumento per l’analisi del Content Gap di Ahref, scopriamo che chi cerca vuole avere informazioni sulle strategie e le tecniche di link building:Ma ecco il punto: abbiamo già pubblicato guide dedicate alla maggior parte di queste strategie:La Tecnica dello SkyscraperGuest BloggingLink Building per Pagine delle RisorseLink Building per Pagine RotteMentioni di Brand Non LinkatePer questo motivo, abbiamo deciso di non rigurgitare tutto in questa guida e renderla inutilmente lunga. Al contrario, abbiamo scelto di mantenere le cose brevi e di linkare al suo interno le nostre guide su ciascuna tattica nel caso in cui il lettore volesse saperne di più.In ogni paragrafo relativo a una specifica tattica, abbiamo aggiunto un link alla nostra guida sulla creazione di backlink.Questa tecnica si chiama “clustering” e questi sono alcuni motivi per cui può essere utile per la SEO. Puoi scrivere più articoli mirati a più intenti Prendiamo la parola chiave “guest blogging”. Se vediamo i risultati che appaiono su Google, in inglese, notiamo che sono un mix di definizioni e guide:Le definizioni sono generalmente in forma abbreviata e le guide sono in forma lunga.Sebbene tu possa scegliere un formato da creare, potresti anche prendere in considerazione la creazione di diversi post, in formati diversi, per provare a posizionarti in più modi. In questo caso, potresti dover creare un post di tipo definizione in forma abbreviata e una guida in forma lunga.Yoast lo ha fatto con successo per la parola chiave “canonical URL”:Adotta un approccio diverso alla parole chiave competitiveSupponiamo che tu abbia deciso di focalizzarti su una parola chiave super competitiva come “SEO”. Se analizziamo la SERP, notiamo un mix di definizioni e guide ma praticamente tutte hanno ricevuto backlink da migliaia di siti web:La maggior parte di queste pagine sono vecchie, hanno accumulato backlink nel corso degli anni e continuano a guadagnare backlink grazie al circolo vizioso della SEO:In conclusione: se vuoi posizionarti per questa parola chiave, avrai bisogno di un sacco di backlink.In questo caso, probabilmente farai fatica a farlo seguendo ciò che hanno fatto altri. Avrai maggiori possibilità di attirare i link di cui hai bisogno pubblicando qualcosa di interessante o innovativo (e idealmente facendolo outreach per ottenere link).Questo non significa che devi pubblicare contenuti lunghi; le guide lunghe possono attirare link esterni ma possono farlo anche articoli più corti. Per esempio, consideriamo LearningSEO.io di Aleyda:La prima versione di questa risorsa (foto sopra) è stata pubblicata a Febbraio 2021 e conteneva solo 114 parole. Nonostante questo, ha attirato link esterni da oltre 560 referring domains in soli 9 mesi: La mia ipotesi è che Aleyda non stia cercando di classificarsi per nulla (soprattutto non “SEO”) e semplicemente lo ha creato per dare qualcosa alla sua community. Ma il punto rimane: se vuoi i link, non devi considerare solo la questione formato breve vs formato lungo. Devi creare qualcosa che possa essere utile alle persone.ConclusioniConcentrati sul metodo migliore per soddisfare chi cerca qualcosa, non sul conteggio delle parole. Se lavori con dei liberi professionisti e hai bisogno di quantificare il loro lavoro a parola, fatti guidare dalla struttura incentrata sulla ricerca. Se non c’è molto da coprire, chiedi a chi scrive di mantenere il contenuto breve; se c’è molto da coprire, dai a chi scrive un limite approssimativo e chiedi di dirti se il contenuto dovrebbe essere più lungo. La flessibilità è fondamentale in questo senso.Hai domande? Non sei d’accordo con quanto sopra? Contattami su Twitter. Get the week's best marketing content Email Subscription Subscribe Leave this field empty if you're human: Articolo di Joshua Hardwick Head of Content @ Ahrefs (o, in parole povere, sono la persona che fa sì che ogni articolo pubblicato sul nostro blog sia EPICO).",
  "headers": [
    {
      "level": "H1",
      "text": "SEO: Sono Meglio Contenuti Corti o i Contenuti Lunghi?"
    },
    {
      "level": "H2",
      "text": "Che cosa si intende per contenuti corti?"
    },
    {
      "level": "H2",
      "text": "Che cosa si intende per contenuti lunghi?"
    },
    {
      "level": "H2",
      "text": "Devo scrivere contenuti brevi o lunghi?"
    },
    {
      "level": "H3",
      "text": "1. Controlla quali contenuti si posizionano"
    },
    {
      "level": "H3",
      "text": "2. Scegli il formato dei tuoi contenuti"
    },
    {
      "level": "H3",
      "text": "3. Crea una struttura incentrata sulla ricerca"
    },
    {
      "level": "H3",
      "text": "4. Inizia a scrivere"
    },
    {
      "level": "H3",
      "text": "5. Rimuovi gli elementi ridondanti"
    },
    {
      "level": "H2",
      "text": "È davvero così semplice?"
    },
    {
      "level": "H3",
      "text": "Non dovresti ripeterti"
    },
    {
      "level": "H3",
      "text": "Puoi scrivere più articoli mirati a più intenti"
    },
    {
      "level": "H3",
      "text": "Adotta un approccio diverso alla parole chiave competitive"
    },
    {
      "level": "H2",
      "text": "Conclusioni"
    }
  ],
  "author": "Joshua Hardwick"
}