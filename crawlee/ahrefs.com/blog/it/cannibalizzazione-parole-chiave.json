{
  "url": "https://ahrefs.com/blog/it/cannibalizzazione-parole-chiave/",
  "slug": "cannibalizzazione-parole-chiave",
  "title": "Cannibalizzazione Parole Chiave: Cos'è (Davvero!) e Come Gestirla",
  "description": "La cannibalizzazione delle parole chiave si verifica quando più pagine di un sito lavorano su parole chiave uguali o simili e competono tra loro finendo per danneggiare le prestazioni organiche del sito.",
  "content": "Joshua Hardwick Head of Content @ Ahrefs (o, in parole povere, sono la persona che fa sì che ogni articolo pubblicato sul nostro blog sia EPICO). Contenuti Molte persone credono che avere più pagine relative allo stesso argomento confonda i motori di ricerca e li porti a posizionare la pagina “sbagliata”.Utilizzando le parole di Patrick Stox, questa idea è semplicemente “assurda”.E ha perfettamente ragione. Avere più pagine sullo stesso argomento può generare risultati inaspettati e non piacevoli ma non sempre questo vuol dire che c’è qualcosa che non va o da correggere. Al contrario, una situazione del genere può essere l’occasione per trovare nuove opportunità in termini di consolidamento di contenuti allo scopo di migliorare i posizionamenti e le prestazioni organiche.Grazie a questa guida imparerai:Che cosa si intende per cannibalizzazione delle parole chiavePerché la cannibalizzazione è deleteriaCome trovare i problemi di cannibalizzazione delle parole chiaveCome risolvere i problemi di cannibalizzazioneSoluzioni per la cannibalizzazione di parole chiave scorretteChe cosa si intende per cannibalizzazione delle parole chiave?La cannibalizzazione delle parole chiave si verifica quando più pagine di un sito prendono di mira parole chiave uguali o simili e competono tra loro finendo per danneggiare le prestazioni organiche del sito.Supponiamo di avere due pagine relative al technical SEO. Se combinando le due pagine in una riuscissimo ad ottenere più traffico organico, vuol dire che siamo di fronte ad un problema di cannibalizzazione. L’esistenza di queste due pagine sta deteriorando le nostre prestazioni organiche.La cannibalizzazione delle parole chiave è dannosa?La cannibalizzazione delle parole chiave è dannosa. Ma è fondamentale ricordare che hai un vero problema di cannibalizzazione solo quando più pagine hanno come riferimento la stessa parola chiave e danneggiano le prestazioni organiche di un sito.Considerando che le pagine di un sito tendono a posizionarsi per molte parole chiave, la situazione di cui sopra non si verifica sempre.Facciamo un esempio. Supponiamo di avere due pagine che hanno come target la stessa parola chiave. Una di loro è al primo posto, ma l’altra pagina,che vorremmo si posizionasse, non appare da nessuna parte. Potremmo dire che si tratta di una cannibalizzazione delle parole chiave esemplare perché una pagina sta apparentemente “cannibalizzando” tutto il traffico disponibile, annullando l’altra.Ma anche se questo è vero per il traffico legato a questa parola chiave, cosa succede se queste pagine si posizionano, ognuna, per centinaia di altre parole chiave?In tal caso, perché preoccuparsi del traffico proveniente da una sola parola chiave?La realtà è che in questo caso non abbiamo un vero problema di cannibalizzazione perché queste due pagine probabilmente non stanno danneggiando le prestazioni organiche complessive del nostro sito. Se decidessimo di accorparle o eliminare una delle due, probabilmente perderemmo alcuni dei nostri posizionamenti per altre parole chiave e noteremmo un calo netto del traffico.Come trovare problemi di cannibalizzazione delle parole chiaveIl trucco per identificare veri problemi di cannibalizzazione è cercare pagine che hanno come target le stesse parole chiave e soddisfano lo stesso intento o uno molto simile.Il motivo è che se l’intento è lo stesso, è improbabile che ogni pagina venga considerata in modo molto diverso quando si tratta di parole chiave a coda lunga. In questi casi, di solito c’è più da guadagnare che da perdere unendo le pagine.Diamo un’occhiata ad alcuni modi per identificare queste pagine.1. Analizza i contenutiA meno che il tuo sito non sia enorme, i problemi di cannibalizzazione dovrebbero essere relativamente facili da individuare in fase di content audit.2. Analizza l’evoluzione dei posizionamentiQuesta tattica funziona bene quando vuoi verificare la presenza di problemi di cannibalizzazione per una parola chiave specifica.Ecco come farlo utilizzando il Site Explorer di Ahrefs:Inserisci l’indirizzo del tuo sitoVai su Parole Chiave OrganicheFiltra per la parola chiave che vuoi analizzareClicca sul menù a discesa per vedere i dati storici sul posizionamentoSe esaminiamo il posizionamento storico di Moz per “cannibalizzazione delle parole chiave” (in inglese), notiamo 3 pagine posizionate negli ultimi sei mesi, nessuna delle quali si è collocata più in alto della posizione 8:Diamo un’occhiata più da vicino a 2 di questi indirizzi:/blog/identify-and-tackle-keyword-cannibalisation-in-2019/blog/how-to-solve-keyword-cannibalizationEcco cosa ci dicono delle pagine:Sono entrambi post del blog.Sono più o meno la stessa cosa (ovvero affrontare/risolvere la cannibalizzazione delle parole chiave).Il primo è obsoleto (ha anche la specifica “2019” nell’indirizzo).In questo caso siamo quasi certamente di fronte ad un problema di cannibalizzazione. Le pagine soddisfano lo stesso intento e competono l’una contro l’altra. La performance organica complessiva di Moz potrebbe probabilmente essere migliorata unendole.3. Utilizza l’operatore site: searchVai su Google e cerca site:indirizzodeltuosito.com \"argomento\". In questo modo vedrai tutte le pagine del tuo sito relative a quell’argomento.Se proviamo consite:moz.com \"keyword cannibalization\", notiamo subito che i primi tre risultati sono quelli che abbiamo già visto grazie al Site Explorer:TIPFai attenzione quando utilizzi questa tattica, poiché Google restituisce solo risultati vagamente pertinenti. Ad esempio, come puoi vedere a quanto pare ci sono 661 risultati per la nostra ricerca su Moz. Moz potrebbe benissimo avere un problema di cannibalizzazione delle parole chiave, ma non è detto che tutte queste pagine siano problematiche. La maggior parte punta infatti a parole chiave completamente diverse.4. Cerca su Google rimuovendo il cluster hostingUtilizzare il comando site: search può aiutarti a identificare potenziali problemi di cannibalizzazione. L’unico problema è che i risultati sono poco contestualizzati e questo rende difficile capire come affrontare il dilemma.Se guardi l’esempio precedente, probabilmente ha senso che Moz condensi tre pagine in una. Ma come? Quali pagine reindirizzare e quali mantenere? È sicuro che questo migliori la situazione?Spesso puoi trovare le risposte a queste domande eseguendo una normale ricerca su Google e rimuovendo il clustering degli host, ovvero facendo in modo che Google escluda dai risultati della ricerca pagine simili sotto lo stesso host.Per esempio se cerchiamo “keyword cannibalization” su Google, vediamo solo un risultato di Moz tra i primi 20:Ma se aggiungiamo &filter=0 all’URL di ricerca di Google, questo rimuoverà il clustering degli host e mostrerà tre risultati di Moz tra i primi 20:Questo è utile perché in questo modo possiamo contestualizzare più facilmente ogni URL.In questo esempio, il post di Moz del 2019 è in posizione n. 6 e gli altri due post rispettivamente in posizione n. 12 e n. 13.Quindi ora sappiamo che Moz potrebbe salire più in alto rispetto alla sesto posto dove si trova attualmente combinando alcune di queste pagine e reindirizzando quelle dismesse. È anche evidente che Google attualmente considera la pagina nella posizione n. 6 il risultato più rilevante per questa parola chiave; quindi, probabilmente, avrebbe senso lavorare principalmente su quella pagina e reindirizzare lì le altre.5. Controllare gli URL multipliSe Google inizia a posizionare più URL per una sola parola chiave, può essere un segno di un problema di cannibalizzazione.Ecco come trovare le pagine multiple che si posizionano per la stessa parola usando il Site Explorer:Inserisci il tuo sito o la tua paginaVai su Parole chiave organiche keywordsSeleziona “Solo URL multipli” Quando lo facciamo per Moz, il Site Explorer trova lo stesso problema per il termine “keyword cannibalization” che abbiamo riscontrato in precedenza utilizzando il metodo numero 2. Tieni presente che questo metodo non funziona sempre, poiché Google tende a non considerare più pagine (in posizioni “normali”) provenienti dallo stesso host, come visto in precedenza. Ma poiché è super veloce da fare nel Site Explorer, vale comunque la pena dare un’occhiata anche a questa opzione.IMPORTANTNon tutte le parole chiave che compaiono in questa lista presentano problemi di “cannibalizzazione”. Devi sempre controllare la SERP e la cronologia dei posizionamenti per avere la certezza di essere in presenza di cannibalizzazione. Come risolvere i problemi legati di cannibalizzazioneSe hai la certezza di avere un problema di cannibalizzazione, puoi migliorare le prestazioni organiche consolidando le pagine. Ciò potrebbe significare reindirizzare una pagina vecchia e obsoleta ad una nuova o più rilevante che giá esiste o crearne una da zero.Entrambe le opzioni di solito hanno un impatto positivo perché permettono di consolidare i segnali che influenzano il posizionamento come backlink e link interni in una pagina invece di spalmarli su due o più di due.Noi nel 2018 abbiamo avuto successo applicando questo metodo a due guide su come fare link building con i broken link.Ecco cosa abbiamo fatto:Abbiamo scritto una nuova guida consolidando le informazioni presenti su entrambe le guide;Abbiamo pubblicato la nuova guida in una delle pagine già esistenti;Abbiamo eliminato la vecchia guida e l’abbiamo reindirizzata alla nuova.Probabilmente puoi immaginare quando l’abbiamo fatto guardando il grafico sottostante, che mostra il posizionamento storico per la parola “broken link building”:Anche la nostra stima storica del traffico organico verso queste due pagine mostra la variazione positiva (la freccia segna la data di consolidamento):Fino al reindirizzamento del 2018, entrambe le pagine ricevevano del traffico. Dopo il consolidamento e il reindirizzamento, solo una riceve traffico… ma riceve molto più traffico rispetto a quello che entrambe le pagine (combinate) ricevevano in precedenza.TIPRicorda che è sempre consigliabile sostituire tutti i link interni dopo aver implementato i reindirizzamenti. Puoi utilizzare lo strumento Link explorer di Ahrefs in Site Audit:Scansiona il tuo sito con il Site AuditVai su Link ExplorerClicca su Advanced filterClicca su +RuleModifica la nuova regola “Is source internal” to “Target URL”Inserisci il vecchio indirizzo reindirizzatoVedrai quindi un elenco di pagine che si collegano internamente a questo URL, insieme all’anchor text del link e ad altre informazioni.Letture raccomandate: Internal Link per SEO: Una Guida PraticaLa soluzione alla cannibalizzazione è davvero così semplice?Nella maggior parte dei casi, sì. Ma come sapranno i nostri lettori più esperti, c’è molto “dipende” quando si parla di SEO, quindi ci sono situazioni in cui le cose sono meno semplici.Per esempio, noi abbiamo due guide molto simili:Come Inviare il Tuo Sito ai Motori di RicercaCome Inviare il Tuo Sito a GoogleEntrambe queste pagine soddisfano intenti molto simili, nonostante abbiano come target parole chiave leggermente diverse. E se osserviamo il loro traffico organico stimato, vediamo che il traffico di una pagina impallidisce rispetto all’altra:Questo sembra un problema di cannibalizzazione e probabilmente dovremmo unire le pagine, vero?Forse. Ma se analizziamo la nostra guida su come inviare i siti Web ai motori di ricerca notiamo che non potrebbe posizionarsi meglio al momento.Infatti si colloca in posizione #1 per la sua parola chiave principale…… e sembra aver attirato tutto il “traffico potenziale” (sta ricevendo più traffico di ogni altra guida simile):Possiamo quindi concludere che questo è un problema di cannibalizzazione? C’è davvero qualcosa da guadagnare unendo queste pagine? Probabilmente no. E consolidare i due post in uno probabilmente ci farebbe perdere la piccola quantità di traffico organico che attualmente riceve l’altra guida. Allora perché preoccuparsi?Un altro esempio di situazione non perfettamente chiara è quando due pagine diverse, che soddisfano intenti diversi, sono ottimizzate per la stessa parola chiave. Questo va bene se la parola chiave ha intenti diversi e di solito non porta a cannibalizzazione. Ovviamente potrebbe succedere che alcune parole chiave si sovrappongano o che in alcuni momenti una pagina superi l’altra. Ma ogni pagina di solito riceve traffico dalla propria lista di parole chiave a coda lunga.(Ancora una volta, questo è il motivo per cui di solito non ha molto senso concentrarsi sulla “correzione” della cannibalizzazione a livello di parole chiave. Si rischia infatti di perdere traffico sulle parole a coda lunga.)Ma cosa succede se le tue analisi ti dicono che una di queste pagine ha poco o nessun valore?Magari un articolo si rivolge al Top of the Funnel, l’altro al Bottom of the Funnel.In questo caso, se hai la certezza che il post di basso valore non è utile per la tua attività, puoi eliminare la pagina e reindirizzarla alla pagina di destinazione per consolidare “l’autorità”.Ciò probabilmente ti farà perdere del traffico organico in generale. Ma non dovrebbe importarti, poiché hai identificato quel traffico come privo di valore per la tua attività.Soluzioni per risolvere la cannibalizzazione chiave che consigliamo raramente (o mai)Molte persone spesso cercano di risolvere la cannibalizzazione a livello di parole chiave con soluzioni apparentemente logiche che sono fondamentalmente imperfette nella pratica. Diamo un’occhiata più da vicino ad alcune di queste, così sai cosa non fare.Eliminare la paginaQuesta è raramente una buona soluzione a meno che la pagina non abbia alcun valore per la tua attività (discussa in precedenza) o si posizioni solo per la parola chiave “cannibalizzante”. Entrambi questi scenari sono piuttosto improbabili, quindi questa soluzione raramente ha successo quando si tratta di cannibalizzazione.Aggiungere l’attributo Noindex alla paginaIl noindexing fa sì che i motori di ricerca eliminino la pagina dal loro indice, il che significa che la pagina non si posizionerà per nessuna parola chiave. Questo è un modo terribile per correggere la cannibalizzazione e, ancora una volta, mette in evidenza il motivo per cui affrontare la cannibalizzazione a livello di parole chiave è quasi sempre una cattiva idea.Letture consigliate: Robots Meta Tag & X‑Robots Tag: Tutto Quello Che Devi SapereCanonicalizzare la paginaQuesta è una soluzione accettabile quando abbiamo a che fare con più pagine che sono identiche, ovvero quando abbiamo a che fare con i contenuti duplicati. La canonicalizzazione non è un modo per correggere la cannibalizzazione delle parole chiave.Letture consigliate: Canonical Tag: La Guida Semplice Per PrincipiantiDe-ottimizzare la paginaQuesta strategia in teoria ha senso ma in realtà è imperfetta perché non puoi de-ottimizzare una pagina per una sola parola chiave. Le cose non funzionano in questo modo. Ad esempio, rimuovendo tutti i link interni sulla parola chiave cannibalizzante è probabile che questo influisca sul posizionamento della pagina anche per altre parole chiave. Lo stesso vale se cerchi di rimuovere le menzioni della parola chiave che causa cannibalizzazione dalla pagina.ConclusioniLa cannibalizzazione delle parole chiave non è quello che molti pensano. Google non viene “confuso” da più pagine che trattano argomenti simili o pagine che hanno come target le stesse parole chiave. Sa cosa c’è in quelle pagine e le classifica di conseguenza.Ciò significa che Google classificherà sempre la pagina proprio nel modo in cui tu vuoi che venga classificata? Ovviamente no. Ma ciò non significa che stia “classificando la pagina sbagliata” o che sia necessaria un’azione drastica per “risolvere” il problema. Molte “soluzioni” comuni alla cannibalizzazione delle parole chiave fanno più male che bene.Hai domande? Non concordi con le mie opinioni? Parliamone su Twitter. Get the week's best marketing content Email Subscription Subscribe Leave this field empty if you're human: Articolo di Joshua Hardwick Head of Content @ Ahrefs (o, in parole povere, sono la persona che fa sì che ogni articolo pubblicato sul nostro blog sia EPICO).",
  "headers": [
    {
      "level": "H1",
      "text": "Cannibalizzazione Parole Chiave: Cos’è (Davvero!) e Come Gestirla"
    },
    {
      "level": "H2",
      "text": "Che cosa si intende per cannibalizzazione delle parole chiave?"
    },
    {
      "level": "H2",
      "text": "La cannibalizzazione delle parole chiave è dannosa?"
    },
    {
      "level": "H2",
      "text": "Come trovare problemi di cannibalizzazione delle parole chiave"
    },
    {
      "level": "H3",
      "text": "1. Analizza i contenuti"
    },
    {
      "level": "H3",
      "text": "2. Analizza l’evoluzione dei posizionamenti"
    },
    {
      "level": "H3",
      "text": "3. Utilizza l’operatore site: search"
    },
    {
      "level": "H3",
      "text": "4. Cerca su Google rimuovendo il cluster hosting"
    },
    {
      "level": "H3",
      "text": "5. Controllare gli URL multipli"
    },
    {
      "level": "H2",
      "text": "Come risolvere i problemi legati di cannibalizzazione"
    },
    {
      "level": "H2",
      "text": "La soluzione alla cannibalizzazione è davvero così semplice?"
    },
    {
      "level": "H2",
      "text": "Soluzioni per risolvere la cannibalizzazione chiave che consigliamo raramente (o mai)"
    },
    {
      "level": "H3",
      "text": "Eliminare la pagina"
    },
    {
      "level": "H3",
      "text": "Aggiungere l’attributo Noindex alla pagina"
    },
    {
      "level": "H3",
      "text": "Canonicalizzare la pagina"
    },
    {
      "level": "H3",
      "text": "De-ottimizzare la pagina"
    },
    {
      "level": "H2",
      "text": "Conclusioni"
    }
  ],
  "author": "Joshua Hardwick"
}