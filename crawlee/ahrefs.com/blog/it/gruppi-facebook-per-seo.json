{
  "url": "https://ahrefs.com/blog/it/gruppi-facebook-per-seo/",
  "slug": "gruppi-facebook-per-seo",
  "title": "I 4 gruppi Facebook migliori per i SEO (i più votati)",
  "description": "Ecco i gruppi Facebook per i SEO che hanno ricevuto più voti dai nostri 12.200 SEO.",
  "content": "Si Quan Ong Marketing @Ahrefs. Leggo, pratico breakdance e mi piace fare ogni giorno nuove esperienze di vita. Contenuti La maggior parte dei gruppi Facebook dedicati alla SEO sono pieni di spam. Così abbiamo chiesto ai 12.200 membri di AhrefsInsider, il gruppo Facebook dedicato ai nostri clienti, di voltare i loro preferiti. [Si Quan Ong ha creato un sondaggio.Ciao a tutti,stiamo aggiornando il nostro articolo sui migliori gruppi Facebook dedicati alla SEO, quindi abbiamo pensato di chiedere il parere della community su quali sono i gruppi migliori.Quali gruppi Facebook a tema SEO avete frequentato di recente? Quali sono i gruppi attivi, con un mucchio di discussioni e che danno un mucchio di valore?Non fatevi problemi ad aggiungere altri gruppi nel sondaggio.]Anche se ci sono stati più di 20 suggerimenti e centinaia di voti, l’85% dei voti è andato a soli quattro gruppi.Nel seguito ti rivelerò quali erano questi gruppi, e che cosa mi è piaciuto e che cosa invece no quando mi ci sono iscritto.Affiliate SEO MastermindSEO Signals LabThe Proper SEO GroupSEO Secrets by Detailed.com1. Affiliate SEO MastermindMembri: 14.711 Proprietario: Matt Diggity Tipo: privato Argomenti: SEO, affiliate marketing Numero di voti: 126Di proprietà e gestito da Matt Diggity, un SEO molto rispettato nel settore dell’affiliate marketing, Affiliate SEO Mastermind è un gruppo dedicato a chi desidera padroneggiare l’affiliate marketing utilizzando la SEO.Il gruppo è piuttosto attivo, con tantissimi SEO affiliati che fanno domande ogni giorno. SEO di ogni colore di cappello sono i benvenuti.Poiché si occupa di affiliate marketing, le domande relative ai venditori e ai servizi sono frequenti, così come i post relativi all’acquisto e alla vendita di siti affiliati.Esempio di ricerca di una persona che scriva case study nel gruppo (“Qualcuno conosce un bravo scrittore di case study? con conoscenza della SEO? ho bisogno di diverse persone che scrivano case study per finalità marketing.Esempio di membro del gruppo che cerca un acquirente per il suo sito in affiliazione.In breve, è un gruppo fantastico in cui stare se ti piace creare siti per rivenderli.Un’altra cosa che mi piace del gruppo è il modo in cui Matt aiuta i membri a mantenere le promesse che fanno con post mensili di definizione degli obiettivi in cui dichiara le persone pubblicamente responsabili di ciò che hanno intenzione di fare.Il post di definizione degli obiettivi di Matt per settembre 2020. Matt chiede ai membri del gruppo quali sono gli obiettivi del mese, per aiutarli a mantenere le promesse. Poi scrive quali sono i suoi obiettivi.E infine, dato che Matt è regolarmente disponibile nel gruppo, Affiliate SEO Mastermind è probabilmente la tua migliore opportunità se hai sempre desiderato contattarlo.2. SEO Signals LabMembri: 61.097 Proprietario: Steven Kang Tipo: privato Argomenti: SEO, marketing digitale Numero di voti: 67SEO Signals Lab è probabilmente il più attivo tra tutti i gruppi SEO di Facebook. Fai una domanda qualsiasi e con ogni probabilità ricevi le risposte nel giro di 15, 20 minuti.La cosa migliore è che non si tratta di un gruppo pieno solo di principianti. Ci sono un sacco di SEO esperti. Questo rende questo gruppo un ottimo posto per la risoluzione di problemi specifici a cui si potrebbe faticare a trovare risposte nei post dei vari blog. In sostanza si arriva a ottenere soluzioni da SEO esperti al problema specifico che si riscontra.Steven, il proprietario, è anche molto attivo e incoraggia l’attività della discussione facendo regolarmente delle domande stimolanti. Di solito lo fa allegando un meme o una GIF divertente, come questa (che domanda qual è la cosa che non si dovrebbe MAI dire al cliente):E questo è, a mio avviso, l’ingrediente che rende SEO Signals Lab un gruppo fantastico. Sì, la SEO è un’attività seria. Ma discuterne non deve essere per forza serioso. I membri apprezzano un po’ di divertimento e di umorismo.Steven organizza anche sessioni regolari di “Pick His/Her Brain” (“Chiedigli/le un parere), dove i membri del gruppo possono chiedere un parere a un esperto del settore. Tra gli esperti SEO indicati finora ci sono stati Matt Diggity, Robbie Richards, Jessica Foster, Kevin Indig, Holly Starks, Bill Slawski e molti altri.Sessione di “Pick his brain” con Kevin Indig nel gruppo. Steven Kang presenta Kevin Indig e spiega le regole del gioco3. The Proper SEO GroupMembri: 28.760 Proprietario: Gary Wilson Tipo: privato Argomenti: SEO Numero di voti: 21Fondato da Charles Floate, Todd Foster e James Gregory, il Proper SEO Group (rinominato Proper PBN Group) è ora di proprietà e gestito da Gary Wilson.Tuttavia i principi fondanti del gruppo rimangono gli stessi. È un luogo per discussioni aperte sui metodi e le tecniche SEO. Indipendentemente dal colore del cappello che indossate (bianco, nero, grigio), siete invitati a partecipare e a fare domande.Il gruppo è piuttosto attivo, e ogni giorno viene posto un mucchio di domande. Ci sono anche moltissimi post relativi ai servizi SEO, quindi è un ottimo gruppo a cui unirti se sei alla ricerca di un aiuto SEO professionale.4. SEO Secrets by Detailed.comMembri: 11.644 Proprietario: Glen Allsopp Tipo: privato Argomenti: SEO Numero di voti: 15Rispetto agli altri che ho elencato, questo gruppo è stato creato relativamente di recente (2018). Eppure ha attirato rapidamente tantissimi membri, molto probabilmente a causa della popolarità di Glen come SEO.Tuttavia, nonostante il suo nome, su questo gruppo non vengono condivisi dei “segreti”. La maggior parte dei post nasce su iniziativa di membri che fanno domande relative alla SEO, come avviene per la maggior parte dei gruppi SEO.Il gruppo è anche piuttosto inattivo, e Glen compare di rado. Nonostante questo i membri di Ahrefs Insider valutano ancora questo gruppo con grande favore. Forse si tratta di un caso di qualità piuttosto che di quantità? O forse i SEO hanno semplicemente fiducia in un gruppo curato da Glen, un SEO molto rispettato.In conclusione SEO Secrets è senza dubbio degno di essere inserito in questa lista, anche se solo per gli aggiornamenti occasionali o per il modo che Glen ha di vedere le cose. Ma è improbabile che sia la tua prima meta se vuoi una risposta rapida a una domanda.Altri 6 gruppi Facebook per i SEOA meno che non tu non voglia un newsfeed quasi completamente pieno di post dei gruppi SEO, quattro gruppi sono quasi certamente sufficienti. Ma i partecipanti al nostro sondaggio hanno fatto il nome di qualche altro gruppo, quindi ecco gli altri che hanno ottenuto tre o più voti.Women in Tech SEO (6 voti): scusate, ragazzi. Questo gruppo non fa per voi. È un luogo in cui le donne possono discutere, condividere e imparare cose sulla SEO tecnica.Niche Affiliate Empires (4 voti): di proprietà di Gareth Daine, questo è il gruppo che accompagna il caso studio pubblico di Gareth, in cui Gareth sta cercando di costruire un sito web affiliato di successo.Local Client Takeover (4 voti): come suggerisce il nome, questo gruppo si concentra sulle strategie di local SEO, cioè quelle che riguardano l’ottimizzazione di Google My Business e Google Maps.Superstar SEO (4 voti): Superstar SEO è sia un’agenzia che una community dedicata alla costruzione di un’agenzia SEO di successo.Marketing Cheat Guides (3 voti): originariamente noto come “SEO Cheat Guides”, questo gruppo si concentra ora sull’insegnare ai marketer digitali come costruire il business dei loro sogniSisters in SEO (3 voti): un altro gruppo tutto al femminile che mira ad aiutare le SEO a migliorare le loro competenze, a condividere successi e sfide e a fare rete tra di loro.Considerazioni conclusiveQuesto elenco è esaustivo?No, non lo è. Ma è un buon elenco e l’abbiamo creato di proposito.Se lavorate nel SEO (o nel marketing digitale), fare le cose è ciò che conta. Sicuramente non vuoi iscriverti a troppi gruppi e finire per perdere tempo su Facebook tutto il giorno. Il mio consiglio è di iscriverti al gruppo che ti piace di più, uno solo. Se ti accorgi che non ottieni le risposte di cui hai bisogno, abbandonalo ed entra in un altro gruppo.Infine, ricordati che se usi Ahrefs puoi anche iscriverti al gruppo Facebook dedicato ai nostri clienti, Ahrefs Insider. Se avete domande su Ahrefs, sulla SEO o sul marketing digitale, puoi sempre trovare le risposte nel gruppo, che è piuttosto attivo.Hai delle domande? Cercami su Twitter, e parliamone in chat.Tradotto da Elisa Bruno. Get the week's best marketing content Email Subscription Subscribe Leave this field empty if you're human: Articolo di Si Quan Ong Marketing @Ahrefs. Leggo, pratico breakdance e mi piace fare ogni giorno nuove esperienze di vita.",
  "headers": [
    {
      "level": "H1",
      "text": "I 4 gruppi Facebook migliori per i SEO (i più votati)"
    },
    {
      "level": "H2",
      "text": "1. Affiliate SEO Mastermind"
    },
    {
      "level": "H2",
      "text": "2. SEO Signals Lab"
    },
    {
      "level": "H2",
      "text": "3. The Proper SEO Group"
    },
    {
      "level": "H2",
      "text": "4. SEO Secrets by Detailed.com"
    },
    {
      "level": "H2",
      "text": "Altri 6 gruppi Facebook per i SEO"
    },
    {
      "level": "H2",
      "text": "Considerazioni conclusive"
    }
  ],
  "author": "Si Quan Ong"
}