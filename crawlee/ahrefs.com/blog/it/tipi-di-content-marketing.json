{
  "url": "https://ahrefs.com/blog/it/tipi-di-content-marketing/",
  "slug": "tipi-di-content-marketing",
  "title": "La Maggior Parte delle Tipologie di Content Marketing Non Ha Senso. Eccone 5 Davvero Valide",
  "description": "Puoi utilizzare qualsiasi tipo di contenuto per il content marketing, ma non si tratta di content marketing a meno che non promuova la tua attività e sia abbinato a una strategia di distribuzione.",
  "content": "Si Quan Ong Marketing @Ahrefs. Leggo, pratico breakdance e mi piace fare ogni giorno nuove esperienze di vita. Contenuti Ecco alcune “tipologie” famose di content marketing:BlogVideoPodcastE‑mailInfograficheWebinarCasi studioPresentazioniE‑booksWhitepaperTestimonialDiapositiveQuizStrumentiLe troverai praticamente in qualsiasi articolo che elenca le varie tipologie di contenuti di marketing che compare su Google. Ma la verità è che nessuno di questi è content marketing. Sono tipi di contenuto… che non è la stessa cosa!In questa guida ti spiegherò cosa vuol dire e condividerò alcune tipologie reali di contenuti di marketing che puoi utilizzare.Ma iniziamo dalle definizioni.Che cosa si intende per content marketing?Il content marketing è il processo di creazione e distribuzione di contenuti per attrarre e fidelizzare i clienti.Puoi utilizzare qualsiasi tipo di contenuto per raggiungere questo scopo. Ma non si tratta di marketing dei contenuti a meno che il contenuto non promuova effettivamente la tua attività e sia abbinato a una strategia di distribuzione.Tipologie di content marketingEsaminiamo alcuni tipi di content marketing per vedere come funzionano realmente.Blog per SEOI post per blog sono un tipo di contenuto popolare. Molte aziende pubblicano post per blog regolarmente. Tuttavia, la maggior parte dei post non riceve traffico. Anche se promossi tramite i social media, di solito ottengono un picco di traffico all’inizio ma calano in seguito.Il motivo per cui questo si verifica è che la maggior parte delle aziende non dispone di una strategia di distribuzione. Si limitano a pubblicare e sperano di veder crescere il traffico. Per evitare di commettere questo errore, è necessario trovare un modo per attirare traffico coerente verso i post del tuo blog. Considerando che il 57.8% di tutto il traffico online arriva da Google, sosteniamo che non c’è modo migliore che scrivere per la SEO.Ma come si fa?Il modo più semplice è cercare gli argomenti che le persone stanno cercando e dove ci sono opportunità per scrivere post sul blog che promuovono la tua attività. Ad esempio, se inseriamo alcuni argomenti relativi alla nostra attività all’interno del Keywords Explorer di Ahrefs e analizziamo il report sui Matching terms, possiamo trovare migliaia di parole chiave.Analizzando I risultati per una di queste parole chiave, notiamo il nostro articolo relativo ai software gratis per cercare parole chiave al terzo posto su Google. Poiché si posiziona bene per migliaia di parole chiave, ottiene circa 6.700 visite organiche al mese.Se guardi il post del blog, vedrai che uno degli strumenti consigliati è il nostro generatore gratuito di parole chiave. In altre parole, il nostro post sul blog promuove la nostra attività a ciascuno dei suoi migliaia di lettori mensili.Ulteriori approfondimentiRicerca Parole Chiave: La Guida per Principianti di AhrefsChe Cosa si Intende per Contenuti SEO? Scrivere Contenuti Che Si PosizionanoCome Scrivere un Post (Che la Gente Vuole Leggere) in 9 PassaggiVideo marketing per YouTubeCon i suoi oltre 2 bilioni di utenti mensili registrati, YouTube ha un pubblico esistente a cui puoi attingere quando crei video. Tuttavia, c’è molta concorrenza e i tuoi video devono essere promossi al fine di essere scoperti.Come si fa?Come il blog per SEO, il modo più semplice è trovare argomenti che le persone cercano su YouTube e che ti consentano anche di promuovere il tuo prodotto in modo naturale. Per trovare questi argomenti, inserisci alcune parole chiave pertinenti alla tua nicchia nel Keywords Explorer di Ahrefs, seleziona “YouTube” e controlla il report sui Matching terms.In questo modo vedrai centinaia di potenziali idee per le parole chiave.È così che abbiamo costruito il nostro canale YouTube. Il nostro obiettivo principale inizialmente era quello di posizionarci per bene per le parole chiave pertinenti a ciò che facciamo. Ad esempio, se esaminiamo l’argomento “keyword research” in inglese, puoi vedere che siamo al primo posto per questo e generiamo migliaia di visualizzazioni ogni mese.Nel nostro video menzioniamo anche il nostro Keywords Explorer come strumento preferito per la ricerca di parole chiave, promuovendo la nostra attività a migliaia di spettatori di YouTube ogni mese.Ulteriori approfondimentiSEO per YouTube SEO: Come Posizionare I Tuoi Video 14 Metodi Efficaci per Ottenere Più Visualizzazioni su YouTube9 Metodi per Ottenere Più Iscritti a YouTubePodcast per brand awarenessCome il blog, il podcasting è un ottimo tipo di contenuto per creare un pubblico e promuovere il tuo marchio. Ma la maggior parte dei podcast non raggiunge i risultati desiderati e finisce per essere abbandonata pochi mesi dopo.E, a differenza di YouTube, attualmente scoprire nuovi podcast è difficile e costruire un prodotto vincente è complesso.Ma c’è una strada alternativa, che è quella che abbiamo seguito noi: apparire sui podcast come ospite. Semplifica le cose. Non devi sprecare risorse per creare un podcasr che potrebbe non funzionare e in questo modo puoi anche attingere a un pubblico esistente.Esistono 2 milioni di podcast oggi e ci sono tantissime opportunità per farsi intervistare.Ma come trovare queste opportunità?Un modo semplice è utilizzare Google per trovare i migliori podcast nella tua nicchia.Tuttavia, la maggior parte di questi è così popolare che è difficile ottenere un’intervista. Un modo ancora migliore è identificare qualcuno che lavora nel tuo settore e che è stato ospite di più podcast. Ad esempio, Laura Roeder, la fondatrice di MeetEdgar, lavora nella nostra stessa nicchia ed è apparsa in diversi podcast. Per scoprire i podcast che l’hanno ospitata, incolliamo l’indirizzo del suo sito nel Site Explorer di Ahrefs, andiamo sul report Backlinks, selezioniamo “Rif Titolo della pagina” e cerchiamo il suo nome. I link nella colonna “Pagina referral” sono quasi tutti podcast.Dopo aver identificato i podcast dove vorresti apparire, contattali con la tua proposta. E‑mail marketing per coltivare utentiFarnam Street riceve oltre 250.000 visite organiche mensili:Questo pubblico legge il suo blog, da dove lui a sua volta acquisisce attivamente le loro informazioni di contatto:Ogni volta che Shane pubblica un nuovo post, lo promuove tramite la sua mailing list:Funziona come un volano: l’e-mail distribuisce il contenuto del blog a un elenco di contatti esistente, mentre il blog contribuisce a creare l’elenco di contatti raggiungendo sempre nuovi utenti e permettendo l’acquisizione delle loro informazioni di contatto.Questo continuo scambio tra e‑mail e blog aiuta anche a nutrire il suo pubblico. Aiuta ad avvicinare il suo pubblico dalle fasi iniziali del buyer’s journey alla fase finale di “acquisto” permettendo al suo brand di essere sempre presente nella mente del suo pubblico di riferimento.E quando Shane lancia i suoi corsi online, l’acquisto diventa un gioco da ragazzi perché il suo pubblico conosce già il suo lavoro e il suo nome:Social media marketing per costruzione del brand Non aspettarti di avere successo sui social media indipendentemente dal contenuto. Per promuovere efficacemente il tuo marchio sui social media, devi capire cosa funziona su una determinata piattaforma e pubblicare contenuti nativi e appropriati.Brand come Innocent e Wendy’s funzionano su Twitter perché hanno capito l’affinità dei social media per le battute giocose, le opinioni forti e la satira.GoPro sa che Instagram è tutto incentrato su belle immagini e sull’influencer marketing. Combina con successo i due (e si promuove senza esagerare) curando splendide foto e video realizzati dai clienti che hanno utilizzato i prodotti GoPro.Non si tratta di spammare il tuo feed con link ai tuoi prodotti. Piuttosto, si tratta di coinvolgere attivamente le persone sui social media.Come scegliere il giusto tipo di content marketing per teHai visto come funzionano effettivamente i diversi tipi di marketing dei contenuti. Ma quali devi scegliere? Quali possono funzionare per te?Le tue scelte dipenderanno dalle tue risposte a queste quattro domande.Quale funziona meglio per raggiungere i tuoi obiettivi?Il content marketing è, in definitiva, solo uno strumento che usi per raggiungere i tuoi obiettivi. Quindi il tipo di contenuto per il marketing che scegli deve essere in linea con ciò che vuoi ottenere.Ad esempio, se il tuo obiettivo è ottenere più traffico sul tuo sito, forse l’e-mail marketing non è il tipo di contenuto giusto per quell’obiettivo. Potresti prendere in considerazione l’idea di bloggare in modo da poterti posizionare in alto su Google e ricevere traffico costante.Quale funziona meglio per la tua nicchia?Alcuni tipi di contenuti hanno più senso per determinate nicchie.Per esempio, se insegni breakdance, un podcast non ha senso. Nessuno si siederà e scoprirà come copiare i tuoi movimenti solo ascoltando l’audio. Ma i video sono perfetti perché il tuo pubblico può guardare e imparare come eseguire quelle mosse.Quale funziona meglio per il tuo pubblico?In che modo il tuo pubblico ama consumare i contenuti? Preferiscono leggere o guardare video su YouTube? Su quali piattaforme trascorrono la maggior parte del loro tempo? YouTube, TikTok, Instagram, Twitter o altro?Se non hai la certezza, scopri cosa condivide il tuo pubblico sui social media o su comunità come Reddit. Ad esempio, non ci sono quasi b‑boy o b‑girl su Twitter. Ma sono su Instagram.Quale funziona meglio per te?Il content marketing può richiedere molte risorse. Ha molto senso lavorare su qualcosa che ti piace e qualcosa su cui sai di poter lavorare correttamente.Se scrivi in maniera eccellente ma non sei a tuo agio davanti a una fotocamera, allora forse non è una buona idea produrre video. Il blog può essere la scelta migliore.ConclusioniNon commettere l’errore di credere che creando contenuti riuscirai a ottenere il successo desiderato. La creazione di contenuti da sola non funzionerà. Ci sono molte storie di blog, canali YouTube, podcast e account social lasciati andare e abbandonati.Affinché il tipo di content marketing che hai scelto funzioni, devi condividere al massimo i contenuti che pubblichi e assicurarti che questi aiutino la tua attività a crescere.Domande o commenti? Fammi sapere su Twitter. Get the week's best marketing content Email Subscription Subscribe Leave this field empty if you're human: Articolo di Si Quan Ong Marketing @Ahrefs. Leggo, pratico breakdance e mi piace fare ogni giorno nuove esperienze di vita.",
  "headers": [
    {
      "level": "H1",
      "text": "La Maggior Parte delle Tipologie di Content Marketing Non Ha Senso. Eccone 5 Davvero Valide"
    },
    {
      "level": "H2",
      "text": "Che cosa si intende per content marketing?"
    },
    {
      "level": "H2",
      "text": "Tipologie di content marketing"
    },
    {
      "level": "H3",
      "text": "Blog per SEO"
    },
    {
      "level": "H3",
      "text": "Video marketing per YouTube"
    },
    {
      "level": "H3",
      "text": "Podcast per brand awareness"
    },
    {
      "level": "H3",
      "text": "E‑mail marketing per coltivare utenti"
    },
    {
      "level": "H3",
      "text": "Social media marketing per costruzione del brand"
    },
    {
      "level": "H2",
      "text": "Come scegliere il giusto tipo di content marketing per te"
    },
    {
      "level": "H3",
      "text": "Quale funziona meglio per raggiungere i tuoi obiettivi?"
    },
    {
      "level": "H3",
      "text": "Quale funziona meglio per la tua nicchia?"
    },
    {
      "level": "H3",
      "text": "Quale funziona meglio per il tuo pubblico?"
    },
    {
      "level": "H3",
      "text": "Quale funziona meglio per te?"
    },
    {
      "level": "H2",
      "text": "Conclusioni"
    }
  ],
  "author": "Si Quan Ong"
}