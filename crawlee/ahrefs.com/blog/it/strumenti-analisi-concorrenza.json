{
  "url": "https://ahrefs.com/blog/it/strumenti-analisi-concorrenza/",
  "slug": "strumenti-analisi-concorrenza",
  "title": "5 Strumenti Indispensabili per Analizzare la Concorrenza",
  "description": "Pensi di aver bisogno di decine di strumenti per analizzare i tuoi concorrenti? Utilizza solo questi 5 per l’analisi della concorrenza.",
  "content": "Michal Pecánek Marketer e scrittore di contenuti ad Ahrefs. Appassionato di SEO, aviazione, profumi, sushi e tacos. Contenuti A volte sembra di aver bisogno di chissà quanti strumenti di marketing per avere un quadro completo sui tuoi concorrenti. Io ne ho provati troppi durante la mia carriera.Ma la verità è che servono pochi strumenti, ma buoni, per aiutarti nell’analisi della concorrenza. E non hai bisogno di spendere chissà quanto per utilizzarli dal momento che molti dei più utili sono anche gratis.In questo articolo, esaminerò cinque strumenti di analisi della concorrenza da utilizzare:Ahrefs – SEO, PPC e content marketingBrand24 – Monitoraggio brandSparkToro – Informazioni sul pubblicoBuiltWith – Controllo delle infrastruttureVisualping – Monitoraggio pagineGuardiamoli insieme.1. Ahrefs – SEO, PPC e content marketingLa maggior parte delle aziende considera il traffico di ricerca organico e a pagamento come una delle principali fonti di traffico. Avere dati affidabili e approfonditi su ciò che i tuoi concorrenti fanno in questo spazio è fondamentale, ed è proprio in questo che Ahrefs può aiutarti.Ahrefs fornisce dati sui contenuti dei tuoi concorrenti, sui loro backlink, sulle parole chiave che utilizzano, sugli annunci PPC e molto altro. Con il suo aiuto, puoi sviluppare una strategia SEO, PPC e di content marketing per superare in astuzia la concorrenza.La mia funzionalità preferita: trovare lacune in termini di contenutoIl Site Explorer di Ahrefs ti permette di analizzare in maniera approfondita il traffico di ricerca sia organico che a pagamento, inclusi i backlink, di qualsiasi sito web. Sono molti gli esempi di analisi della concorrenza per cui qui mi concentrerò solo sulla funzionalità di Ahrefs che preferisco: lo strumento per identificare il Content Gap.Questo strumento ti fa vedere quali sono le parole chiave per le quali i tuoi concorrenti si posizionano e per le quali tu non sei presente. Queste lacune nei contenuti possono darti rapidamente nuove idee per la pianificazione dei tuoi contenuti.Nella barra Site Explorer, inserisci il tuo dominio e quindi clicca su “Gap di contenuto”. Il tuo dominio verrà automaticamente precompilato nel campo “Ma il target seguente non ranka per”. Tutto ciò che ti resta da fare è inserire i domini dei tuoi concorrenti in termini di traffico organico:Quindi cliccare “Mostra parole chiave”:Otterrai un enorme elenco di parole chiave che potrai analizzare usando appositi filtri.Per aumentare la pertinenza delle parole chiave, scegliamo l’opzione in cui almeno due siti concorrenti si posizionano per una specifica parola chiave. Puoi farlo selezionando questa opzione nel filtro “Tutte le intersezioni”. Quindi imposta un volume di ricerca minimo e un punteggio KD massimo relativamente basso:In questo modo troverai ottime parole chiave e opportunità.PrezzoGratuito per consigli tecnici SEO e backlink per i tuoi siti utilizzando Ahrefs Webmaster Tools.Per gli strumenti e le funzionalità di analisi della concorrenza, avrai bisogno di un piano a pagamento che parte da 82$ al mese. A disposizione una prova per sette giorni al prezzo di 7$.Scopri tutto su Ahrefs.2. Brand24 – per monitoraggio brandUtilizzare i social media come canale di comunicazione è un must per la stragrande maggioranza delle aziende. Ma vedere cosa fanno i tuoi concorrenti e come il loro pubblico li percepisce su diverse piattaforme non è qualcosa che puoi fare facilmente in autonomia. Ma non preoccuparti. Strumenti di monitoraggio dei media, come Brand24, ti vengono in aiuto.Brand24 tiene traccia delle citazioni di parole chiave che desideri monitorare sul Web con particolare attenzione ai social media. Come strumento di analisi della concorrenza, puoi utilizzarlo per identificare e analizzare le conversazioni online relative ai brand e ai prodotti dei tuoi concorrenti.La mia funzionalità preferita: controllare le menzioni dei brand concorrenti Brand24 ti permette di creare un progetto con le parole chiave che vuoi monitorare. Le citazioni di queste parole chiave possono quindi essere segmentate, filtrate e analizzate per ottenere informazioni utili. Sicuramente vorrai tenere traccia del tuo brand e di tutte le menzioni relative ai tuoi prodotti. Ma in questo caso voglio farti vedere come funziona per analizzare i tuoi concorrenti.Imposta un progetto (o progetti) separato con il nome di brand e prodotti concorrenti. Troverai parole chiave che hanno anche altri significati che puoi omettere o filtrare per mantenere quelle irrilevanti fuori dalla tua analisi:Monitorare la concorrenza ti permette di:Modificare la tua comunicazione in base a ciò che funziona meglio nel tuo settore;Ottenere informazioni dettagliate sui prodotti in base a come le persone reagiscono a quelli sviluppati dalla concorrenza;Valutare come le persone percepiscono il tuo brand e i tuoi concorrenti tramite l’analisi del sentimento;Confrontare la tua copertura e la “share of voice” con quella dei tuoi competitor.Un’analisi di questo tipo ti offre molte più possibilità ma questo è l’esempio di dati raccolti e come appaiono nella dashboard:PrezzoI piani partono da 49$ al mese per il monitoraggio di tre parole chiave. Tracciare il tuo brand e i tuoi concorrenti richiederà un piano più costoso che costa 99$ al mese e ti permette di coprire sette parole chiave.Brand24 offre anche una prova gratuita di 14 giorni.Scopri tutto su Brand243. SparkToro – per informazioni sul pubblicoCondurre una ricerca di mercato per capire di più sul tuo pubblico è essenziale per il tuo successo nel marketing. È probabile che la ricerca contenga anche dati di analisi della concorrenza come le percezioni del brand, le stime relative all’impatto dei vari canali di marketing sul funnel dei tuoi concorrenti e le quote di mercato per segmento. Ma vedere cosa fa effettivamente il pubblico dei tuoi concorrenti su Internet è una cosa piuttosto nuova che uno strumento come SparkToro ti può aiutare a fare in pochi minuti.SparkToro è uno strumento di ricerca sul target di riferimento che fornisce informazioni su ciò che il pubblico legge, guarda, ascolta e segue. Tali informazioni possono essere recuperate in base a parole chiave, account social, siti o hashtag. Inutile dire che tutti questi input possono essere utilizzati per comprendere meglio il pubblico dei tuoi concorrenti.La mia funzionalità preferita: scoprire come i concorrenti si interfacciano con il loro pubblicoSparkToro è facile da usare. Facciamo un esempio analizzando il pubblico di SparkToro stesso tramite i dati estrapolati dal suo profilo Twitter:L’analisi restituirà molti dati riguardanti i dati demografici del pubblico. Ma in questo caso, ci concentreremo su account di social media, siti, podcast e canali YouTube che il pubblico segue e a cui presta attenzione. Ecco come un report appare dopo aver filtrato gli account sui social media che hanno meno di 50.000 follower:Grazie a questi dati, puoi facilmente individuare nuove opportunità pubblicitarie e di sponsorizzazione su diversi canali. Metti insieme tutti i dati analizzando profili social, siti, parole chiave e qualsiasi hashtag “di proprietà” dei tuoi concorrenti.PrezzoSparkToro è gratuito per cinque ricerche al mese con funzionalità di report limitate. I piani a pagamento partono da 38$ al mese.Scopri tutti su SparkToro4. BuiltWith – per il controllo delle infrastruttureOggi il marketing si basa fortemente su codici di monitoraggio, pixel e sull’utilizzo delle giuste tecnologie. Alcune aree del marketing come la SEO sono anche direttamente intrecciate con lo sviluppo di siti web. La scelta delle giuste infrastrutture tecnologiche può essere il primo passo verso il successo.BuiltWith mette insieme tutte le tecnologie rilevabili utilizzate da un sito, ad esempio pixel di tracciamento, sistemi di pagamento, server Web e CDN. In questo modo puoi avere una panoramica delle soluzioni tecnologiche utilizzate dai tuoi concorrenti quindi prendere ispirazione o scegliere soluzioni migliori.La mia funzionalità preferita: controllare le tecnologie legate alla pubblicità onlineBuiltWith è lo strumento più semplice e diretto da utilizzare in questo elenco di soluzioni. Basta cercare i siti Web dei tuoi concorrenti e prendere nota di qualsiasi tecnologia che li distingue.Per scopi di marketing, puoi scansionare rapidamente tutte le tecnologie di marketing rilevabili. Poiché la maggior parte delle piattaforme pubblicitarie utilizza codici di monitoraggio e pixel per scopi di remarketing, analisi e attribuzione, vedrai su quali piattaforme sono presenti i tuoi concorrenti.Scoprire che i tuoi concorrenti utilizzano gli annunci di Google, Facebook e Twitter non è una sorpresa per nessuno. Ma un’analisi di questo tipo ti permetterà di scoprire piattaforme di nicchia o reti pubblicitarie che potresti voler esaminare. Ecco un esempio di ciò che BuiltWith può rivelarti nella sua sezione “Analisi e monitoraggio”:PrezzoBuiltWith è gratuito per il caso d’uso che ho descritto sopra. Io personalmente ho mai sentito il bisogno di considerare i suoi piani a pagamento, che partono da 246$ al mese. Questi piani sembrano andare ben oltre la funzionalità di base e potrebbero essere utili per le aziende che hanno bisogno di dati più approfonditi e maggiori dettagli. Scopri tutto su BuiltWith5. Visualping – per il monitoraggio dei cambiamenti delle pagine Il design di un sito e il copywriting possono dare tantissime informazioni su un brand. Sono inoltre costantemente in fase di sviluppo, test e modifica. E che tu lo ammetta o meno, ogni sito trae ispirazione dai concorrenti e da altri siti del settore. Quindi devi sapere cosa sta succedendo in quest’area.Visualping tiene traccia delle modifiche su qualsiasi pagina. Inserisci l’URL di un concorrente, imposti gli avvisi e riceverai aggiornamenti su eventuali modifiche al sito web.La mia funzionalità preferita: monitorare la UX e il CRO dei miei concorrenti per ispirazione Ho preso molte decisioni basate sul monitoraggio di altri siti. In generale, il caso d’uso più comune per qualsiasi marketer è trovare idee dai propri concorrenti su come ottenere qualcosa dai propri utenti.In altre parole, cerchiamo modifiche all’esperienza utente (UX) e all’ottimizzazione del tasso di conversione (CRO) che possiamo adottare sul nostro sito senza dover fare le ricerche e i test.Tutto quello che devi fare è impostare il tracciamento dei siti dei tuoi concorrenti e riceverai un avviso ogni volta che si verifica un cambiamento degno di nota. Per questo utilizzo è sufficiente impostare la frequenza di verifica in modo che avvenga giornalmente o anche settimanalmente.Puoi anche optare per “qualsiasi modifica” o “piccole modifiche”, poiché tali modifiche possono andare da piccole modifiche nel contenuto al cambiamento delle posizioni e dei colori dei bottoni con la CTA:Ricorda di non copiare ciecamente ciò che fanno i tuoi concorrenti in quanto questi cambiamenti potrebbero portare risultati negativi. Il cambiamento deve avere un senso per te e devi considerare che l’implementazione di modifiche da parte di un concorrente è legata all’esecuzione di test (utilizzare BuiltWith per verificare questo aspetto è un ottimo modo per iniziare).PrezzoVisualping offre un piano gratuito che consente di monitorare un massimo di 65 cambiamenti al mese; questo numero è probabilmente sufficiente per coprire la home page, la pagina dei prezzi, la pagina in cui si offre una prova e altre pagine importanti dei tuoi concorrenti su base settimanale.Se vuoi traccia dei siti dei tuoi concorrenti in maniera più continua, prova i piani a pagamento che partono da 11$ al mese per 1.200 cambiamenti. Più aumenti il numero di monitoraggi, più il prezzo diventa vantaggioso.Scopri tutto su VisualpingConclusioniA questo punto ti starai chiedendo: “Davvero bastano cinque strumenti per avere un quadro completo del panorama competitivo?”La risposta è: sì e no.Ho parlato solo degli strumenti essenziali che tutti possono e dovrebbero utilizzare senza spendere troppo. Non ho deliberatamente elencato strumenti che hanno un uso di nicchia (ad esempio, l’analisi di YouTube o delle app mobili). Ho anche evitato piattaforme di marketing intelligence come SimilarWeb che forniscono tonnellate di dati sulla concorrenza ma si rivolgono principalmente a clienti aziendali e ad agenzie.Inoltre, tieni presente che gli strumenti che ho elencato qui sono quelli con cui ho esperienza e che mi piacciono di più. Quasi tutti gli strumenti hanno una solida alternativa che potrebbe piacerti di più.Detto questo, voglio anche evidenziare alcune risorse per l’analisi della concorrenza (non necessariamente strumenti) che sono super utili e nella maggior parte gratuiti: Rapporti finanziari di società pubbliche per accedere a una miniera d’oro di informazioni di prima mano sui tuoi concorrenti; Sondaggi e focus group per ottenere dati quantitativi e qualitativi sul tuo mercato e sulla concorrenza; Ghost shopping per fare esperienza diretta sui tuoi concorrenti ed eventualmente scoprire le loro tattiche di vendita; Piattaforme con recensioni G2, TrustPilot, Yelp o Google My Business per verificare cosa pensano i clienti dei tuoi competitor.A questo punto è tutto. Se non sai in quale modo condurre un’analisi della concorrenza, puoi leggere la nostra semplice guida che include anche un template.Conosci uno strumento che vale la pena menzionare in questo articolo? Hai una domanda? Contattami su Twitter. Get the week's best marketing content Email Subscription Subscribe Leave this field empty if you're human: Articolo di Michal Pecánek Marketer e scrittore di contenuti ad Ahrefs. Appassionato di SEO, aviazione, profumi, sushi e tacos.",
  "headers": [
    {
      "level": "H1",
      "text": "5 Strumenti Indispensabili per Analizzare la Concorrenza"
    },
    {
      "level": "H2",
      "text": "1. Ahrefs – SEO, PPC e content marketing"
    },
    {
      "level": "H3",
      "text": "La mia funzionalità preferita: trovare lacune in termini di contenuto"
    },
    {
      "level": "H3",
      "text": "Prezzo"
    },
    {
      "level": "H2",
      "text": "2. Brand24 – per monitoraggio brand"
    },
    {
      "level": "H3",
      "text": "La mia funzionalità preferita: controllare le menzioni dei brand concorrenti"
    },
    {
      "level": "H3",
      "text": "Prezzo"
    },
    {
      "level": "H2",
      "text": "3. SparkToro – per informazioni sul pubblico"
    },
    {
      "level": "H3",
      "text": "La mia funzionalità preferita: scoprire come i concorrenti si interfacciano con il loro pubblico"
    },
    {
      "level": "H3",
      "text": "Prezzo"
    },
    {
      "level": "H2",
      "text": "4. BuiltWith – per il controllo delle infrastrutture"
    },
    {
      "level": "H3",
      "text": "La mia funzionalità preferita: controllare le tecnologie legate alla pubblicità online"
    },
    {
      "level": "H3",
      "text": "Prezzo"
    },
    {
      "level": "H2",
      "text": "5. Visualping – per il monitoraggio dei cambiamenti delle pagine"
    },
    {
      "level": "H2",
      "text": ""
    },
    {
      "level": "H3",
      "text": "La mia funzionalità preferita: monitorare la UX e il CRO dei miei concorrenti per ispirazione"
    },
    {
      "level": "H3",
      "text": "Prezzo"
    },
    {
      "level": "H2",
      "text": "Conclusioni"
    }
  ],
  "author": "Michal Pecánek"
}